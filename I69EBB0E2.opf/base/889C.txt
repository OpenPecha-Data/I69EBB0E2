༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W8LS18511
n/a
ImageGroup:
ISBN:
18LS18513
n/a
Title:
བོད་ཁུལ་གྱི་འབྲུག་པ་བཀའ་བརྒྱུད་པའི་དགོན་སྡེ་ཁག་གི་ལོ་རྒྱུས་མདོར་བསྡུས་མེས་པོ་དགྱེས་
པའི་མཆོད་སྤྲིན།
bod khul gyi 'brug pa bka' brgyud pa'i dgon sde khag gi lo rgyus mdor
bsdus mes po dgyes pa'i mchod sprin/
to-be-supplied
Author:
Descriptor:
Original Publication:
Place:
Publisher:
to-be-supplied
n/a
n/a
n/a
Date:
In/a
Volume:
1
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at Tibetan Buddhist Resource Center, 1430 Massachusetts Ave, 5th Floor
Cambridge, MA 02138.



༄༅། །བོད་ཁུལ་གྱི་འབྲུག་པ་བཀའ་བརྒྱུད་པའི་དགོན་སྡེ་ཁག་གི་ལོ་རྒྱུས་མདོར་བསྡུས་མེས་པོ་དགྱེས་པའི་མཆོད་སྤྲིན།
ངོས་སྣང་མདོ་ཁམས་པ།
་ལྡན་འཁོར་ལོའི་མགོན་པོ་མཆོག།
་བརྒྱུད་པ་མ་ལུས་པའི།
ན་པ་དར་ཞིང་རྒྱས་གྱུར་ཅིག།
༄༅། །བོད་ཁུལ་གྱི་འབྲུག་པ་བཀའ་བརྒྱུད་པའི་
དགོན་སྡེ་ཁག་གི་ལོ་རྒྱུས་མདོར་བསྡུས་
མེས་པོ་དགྱེས་པའི་མཆོད་སྤྲིན།
དེབ་བཞི་པ། །
9
8R
དེབ་བཞི་
རྩོམ་སྒྲིག་པ། བདེ་ཆོས་ཡེ་ཤེས་སྟོབས་རྒྱལ།
པར་ལེན་མཁན། བདེ་ཆོས་དཀོན་མཆོག་ཆོས་འཛིན།
1
0w
//
=7= 1 0
+
# 5? - རྩེ
མི་རིགས་དཔེ་སྐྲུན་ཁང་།
༣/༢
།
}W
， }
f ff;
5).(O()
[ །



༄༅། །བོད་ཁུལ་གྱི་འབྲུག་པ་བཀའ་བརྒྱུད་པའི་
དགོན་སྡེ་ཁག་གི་ལོ་རྒྱུས་མདོར་བསྡུས་
མེས་པོ་དགྱེས་པའི་མཆོད་སྤྲིན།
༨། བོན་ཉིད་
དེབ་བཞི་པ།
རྩོམ་སྒྲིག་པ།
པར་ལེན་མཁན།
བདེ་ཆོས་ཡེ་ཤེས་སྟོབས་རྒྱལ། །
བདེ་ཆོས་དཀོན་མཆོག་ཆོས་འཛིན།
མི་རིགས་དཔེ་སྐྲུན་ཁང་།



སྐབས་གནས་པ་འདི་ག་རྩྭ་ཡི་དད་པ་
– ལ་ནས་ད་སྐབས་དག་འདུག་པ་ད་ལན་ལ་



Selection



ཁམས་ཁུལ་གྱི་དགོན་སྡེའི་སྐོར།
，
དཀར་ཆག་
༠༤ ལ།
མ་ཡག་དགོན། .........་
•• •• • •
༠༡ ཉི་འོད་ཆོས་འཕེལ་རྫོང་།
༠༢ ཁམས་པ་སྒར་གྱི་གདན་རབས་གཉིས་པ་དང་གདན་ས་གཉིས་
༠༣ ཁམས་པ་སྒར་གྱི་གདན་རབས་གསུམ་པ་དང་གདན་ས་གསུམ་པ། ་་་་་
༠༤ ལ་ཕག་དགོན།
༠༥ འཛི་ཆེན་ཇོ་དགོན། ་༌༌་་
༠༦ གྲུ་གུ་དགོན། “
༠༧ གཡུ་འབྲུག་དགོན།
༠༨ མཚན་ཉིད་གྲྭ་ཚང་དགོན། “..
༠༩ དངུལ་རྫོང་དར་རྒྱས་ཆོས་གླིང་དགོན། ་་
༡༠ རྡོ་དགོན་འབྲུག་རྒྱས་ཆོས་འཁོར་གླིང་དགོན། ..
༡༡ གསོལ་སྡེར་དགོན། ་་་་་་་་་་
༡༢ འཛི་སྒར་དགོན། །
༡༣ ཁམས་འཇོ་ཕུ་དགོན། .....
༡༤ གུ་ཕུ་དགོན། ...
༡༥ དཔལ་ཆེན་དགོན། ་་༌་་༌་
༡༦ དགོན་ཕུ་དགོན། .....
༡༧ སྐུ་ཚེ་དགོན། ་༌༌༌་
༡༨ དྷི༔ ཕུ་དགོན། ...
༡༩ མཁར་མགོ་དགོན།
༢༠ སྤྱན་སྔ་རི་ཁྲོད། .
༢༡ སྟག་ར་བྲག་མགོ་དགོན། ........
•
，
།
• •••• • 106



• •••• •， 153
• • ཟ བ བ བ • 163
• • • • • • 165
• • • • • • • 169
• • • བ བ བ བ • 173
• • • • • • • • 192
༢༢ དྷི༔ འབྲུག་བསམ་གཏན་ཆོས་འཁོར་གླིང་དགོན། ............
༢༣ ལོ་རུ་སྒར་པ་དགོན། ...…..…..
༢༤ སྒ་ལྷ་ཁང་བཀྲ་ཤིས་འོད་གསལ་གླིང་དགོན།
༡༥ ར་གད་དགོན། ...
༢༦ མཛེ་ཁང་དགེ་དགོན། ...
༢༧ དཀྱིལ་གྲོང་དགོན་ཕུན་ཚོགས་དགའ་ཚལ་གླིང༌། ............
༢༨ ཞིང་པ་དགོན། ...
༢༩ སྐེད་དགོན། ...
༣༠ གླིང་བསྟན་འཕེལ་མ་དགོན། ............….....
༣༡ གླིང་བསྟན་འཕེལ་དགོན།
༣༢ རྫ་པད་སྙིང་བཤད་སྒྲུབ་ཆོས་གླིང་དགོན། །
༣༣ གླིང་ཆུ་ངོགས་དགོན།
༣༤ རྡོ་རྗེ་རྫོང་དགོན། ...…......
༣༥ ནུབ་དགོན། ..............
༣༦ སྡེ་དམར་དགོན། ..........
༣༧ རྟག་བརྟན་དགོན། ....
༣༨ འབའ་བསམ་གཏན་དགོན། ....
༣༩ གནས་གསར་དགོན། ..…..
༤༠ ཀརྨ་དགོན། ...........
༤༡ ཚོགས་བརྒྱ་དགོན། ..........
༤༢ སེངྒེ་གནམ་རྫོང་དགོན། ....
ནག་ཆུ་ཁུལ་གྱི་དགོན་སྡེའི་སྐོར།
• • • • •• •• 232
•• • • • •
246
• • • • • •
252
• • • •• 254
•-• • • 26O
•... - ，
27O
•.....• 272
............
----• •
274
༤༣ ཐོས་བསམ་བྱང་ཆུང་གླིང་དགོན།
• 278



ཁམས་ཁུལ་གྱི་དག སྡེ་སྡེའི་སྐོར ད་།
% མ ས ང ༦༧ ། གང ད །6



01
ཉི་འོད་ཆོས་འཕེལ་རྫོང་།
O རྗེ་ལྷ་རྩེ་པ་ངག་དབང་བཟང་པོའི་དངོས་སློབ་
ཕུལ་དུ་བྱུང་བ་གསུམ་གྱི་ཡ་གྱལ་མདོ་ཁམས་
པ་ཀརྨ་བསྟན་འཕེལ་གྱི་སྐུ་འདྲ་བྱིན་ཅན།
དེ་ཡང་གདན་ས་ཆེན་པོ་དཔལ་ཕུན་ཚོགས་ཐུབ་བསྟན་ཆོས་འཁོར་གླིང་ངམ་ཁམས་
པ་སྒར་གྱི་གདན་རབས་དང་པོ་རྒྱལ་དབང་ཀརྨ་བསྟན་འཕེལ་དང་། ཉི་འོད་ཆོས་འཕེལ་
རྫོང་གི་ལོ་རྒྱུས་མདོར་ཙམ་བརྗོད་པ་ལ། གདན་ས་འདི་ནི་ཐོག་མར་རྗེ་ལྷ་རྩེ་པ་ངག་
དབང་བཟང་པོའི་དངོས་སློབ་ཕུལ་དུ་བྱུང་བའི་སློབ་མ་གསུམ་གྱི་ཡ་གྱལ་མདོ་ཁམས་
པ་ཀརྨ་བསྟན་འཕེལ་མཆོག་ནས་རབ་བྱུང་བཅུ་པའི་སྐབས་ཏེ་སྤྱི་ལོ་༡༦༢༥ ཙམ་ནས་
སྒྲུབ་ཁང་སོགས་གསར་བཞེངས་མཛད་པ་ཞིག་ཡིན་ཅིང་། དེ་ཡང་རིག་འཛིན་འཇའ་
ཚོན་སྙིང་པོའི་ལུང་བསྟན་ལས། ཤར་ཕྱོགས་འབྲི་ཆུའི་རྒྱུད་དུ་ཀར་ཞེས་པས། །ཆོས་
འདིའི་བསྟན་པ་རྒྱ་ཆེར་སྤེལ་བར་བྱེད། །ཅེས་གསུངས་པ་ལྟར། དཔལ་མདོ་ཁམས་པའི་
སྐྱེ་ཕྲེང་བརྒྱུད་མར་བྱོན་པའི་ཐོག་མར་གྱུར་པ་སྒྲུབ་མཆོག་ཀརྨ་བསྟན་འཕེལ་ནི། རབ་
བྱུང་བཅུ་པའི་མེ་ཡོས་སྤྱི་ལོ་༡༥ ༦༧ལོར་མདོ་ཁམས་ལྷོ་ཕྱོགས་ནོར་འཛིན་གྱི་ཐིག་ལེ་
4
ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



དངུལ་རྫ་ཟལ་མོ་སྒང་གི་ཆ། ཁམས་རི་བོ་ཆེའི་ས་གནས་ཀྱི་བྱེ་བྲག་རིག་འཛིན་ཁ་བའི་སྒྲུབ་གནས་ཁོ་ཚ་རིན་
ཆེན་སྒང་དུ་སྐུ་འཁྲུངས། ཞབས་དྲུང་མཚོ་སྐྱེས་རྡོ་རྗེའི་གསང་གསུམ་ཉེ་བར་བསྟེན་ཏེ་ཡུན་རིང་བཞུགས། དེ་
ནས་དབུས་ཕྱོགས་སུ་ཕེབས་ཤིང་། དགུང་གྲངས་ཉེར་དྲུག་ཐོག་རྒྱལ་བའི་དབང་པོ་ཀརྨ་པ་དབང་ཕྱུག་རྡོ་རྗེ་
ལས་བསྙེན་པར་རྫོགས། མེ་མོ་བྱ་ལོར་ལྷོ་ཁ་གོང་དཀར་དུ་ཕེབས་ཏེ་རྗེ་ལྷ་རྩེ་པ་ངག་དབང་བཟང་པོའི་ཞབས་
པད་བསྟེན། དེ་དུས་རྗེ་ལྷ་རྩེ་པ་དགུང་གྲངས་ལྔ་བཅུ་ང་གཉིས་དང་། ཀརྨ་བསྟན་འཕེལ་དགུང་གྲངས་སུམ་ཅུ་
སོ་གཅིག་ཡིན་པར་གསལ། ལོ་ངོ་བརྒྱད་ཀྱི་རིང་ཕལ་ཆེར་བླ་སློབ་གཉིས་འབྲལ་མེད་དུ་བཞུགས་ནས་སྨིན་
གྲོལ་གདམས་ངག་རྫོགས་པར་ཞུས། བོགས་འདོན་རྩལ་སྦྱོང་ཕྱིར། གངས་ཏེ་སེ་དང་། བྲེ་ཏ་པུ་རི། ལ་ཕྱི་
ཆུ་དབར། ཙ་རི་སོགས་གནས་ཆེན་མང་པོར་ཕེབས། ཇོ་ནང་འགྲོ་བའི་མགོན་པོ། ཞྭ་དམར་ཆོས་ཀྱི་དབང་
ཕྱུག བྱང་བདག་དབང་པོའི་སྡེ། སྟག་ལུང་ཀུན་དགའ་བཀྲ་ཤིས་དང་ངག་དབང་རྣམ་རྒྱལ། ཞབས་དྲུང་རྣམ་
རྒྱལ་ཕུན་ཚོགས་སོགས་རིས་མེད་མཁས་གྲུབ་དུ་མ་ལས་ཟབ་རྒྱས་གདམས་པའི་བདུད་རྩི་ཅི་ཡང་བཞེས། ཁྲོ་
མོ་ཞེས་པ་ཤིང་ཕོ་འབྲུག་གི་ལོར་དགུང་གྲངས་སོ་ལྔར་ཕེབས་སྐབས། རྗེ་བླ་མ་དམ་པ་ངག་དབང་བཟང་པོས།
ངེས་དོན་སྙིང་པོའི་བསྟན་པ་མདོ་ཁམས་ཆུ་བཞི་སྒང་དྲུག་ནས་རྒྱ་ཡུལ་ལ་ཐུག་གི་བར་གྱི་ས་ལ་སྤྱོད་པའི་སྐྱེས་
དགུ་ཡོངས་ཀྱི་འགྲོ་བའི་མགོན་དུ་བསྟན་འཛིན་གྱི་སྐྱེས་ཆེན་དམ་པའི་མཚན་སྙན་གྱིས་བརྗིད་པའི་རྒྱལ་ཚབ་
ཏུ་ཚོགས་ཀྱི་དབུས་སུ་མངའ་གསོལ་བར་མཛད། མདོ་ཁམས་ཕྱོགས་སུ་ཕེབས། རིམ་བཞིན་རི་བོ་ཆེ། བྲག་
གཡབ། ལྷ་འབྲང་བེར་གསུམ། རྫ་རྒྱུད་སྐྱོ་ཆབ་དགོན་སྡེ། འབའ་ཕྱོགས་ཡན་གྱི་ས་རིས་མང་པོར་ཞབས་
ཀྱིས་བཅགས། ཉིན་ཕུག་འོ་འཛོམ་མགོ་དང་། ཐེག་ཆེན་རྩེ། བསོ་ཕུག་རྒོད་ཚང་། ཌཱ་ཀི་གསང་ཕུག དེ་
བཞིན་རི་ཁྲོད། བྲག་ཕུག ས་ཕུག ཤིང་དྲུང་སོགས་གནས་ངེས་མེད་དུ་སྒྲུབ་པ་དང་འགྲོ་དོན་བསྐྱངས། སླར་
ཡང་ཀུན་དགའ་ཞེས་པ་ཤིང་སྟག་ལོར། དགུང་གྲངས་བཞི་བཅུ་ཞེ་བརྒྱད་ལ་དབུས་ཕྱོགས་སུ་རྗེ་བླ་མ་ངག་
དབང་བཟང་པོའི་ཞབས་དྲུང་དུ་ཕེབས། བླ་མའི་དྲུང་དུ་ལོ་གཅིག་བཞུགས་ནས་རྗེ་ཡོངས་འཛིན་ངག་དབང་
བཟང་པོ་མཆོག་དགུང་གྲངས་བདུན་ཅུ་ཤིང་ཡོས་ལོར་དགོངས་པ་ཆོས་དབྱིངས་སུ་འཐིམས་པའི་འདས་ཆོས་
སོགས་ཀྱི་བྱ་བ་རྣམས་ལེགས་པར་བསྒྲུབས། སླར་མདོ་ཁམས་སུ་ཕེབས། སྔར་གྱི་བཞུགས་གནས་གོ་ཆེན་
གླང་ལུང་སུམ་འཛོམས་ཐེག་ཆེན་རྩེའི་སྒྲུབ་ཕུག་དང་། ཉིན་ཕུག་རྣམས་སུ་སློབ་ཚོགས་སྐྱོང་བཞིན་ངེས་དོན་
བརྒྱུད་པའི་བསྟན་པ་སྒོ་ཀུན་ནས་དར་བཞིན་རྒྱས་པའི་འཕྲིན་ལས་གནས་ངེས་མེད་དུ་སྐྱོང་བཞིན་བཞུགས་
པ་ལས། སྐུ་ཚེའི་སྟོད་དུ་གཏན་ཆགས་ཀྱི་གཞིས་དགོན་བདག་འཛིན་མ་མཛད། དེ་ནས་རྗེ་དེ་ཉིད་དགུང་
གྲངས་ལྔ་བཅུ་ང་དྲུག་ལ་ཕེབས་པའི་ཚེ་ལོ་གསུམ་གྱི་བཅད་རྒྱ་ངེས་ཅན་ཞིག་མཛད་པ་དང་། སློབ་ཚོགས་
མང་པོ་ཞིག་རི་ཁྲོད་འཛིན་པའི་རྣམ་ཐར་སྐྱོང་བ་ལ་སྦྱར་ན་དོན་ཆེ་བར་དགོངས་ཏེ། རེ་ཞིག་བཞུགས་གནས་



གཏན་ཆགས་ཤིག་འདེབས་དགོས་དགོངས་ཏེ། ཐོག་མར་ཕྱག་འདེབས་པར་མཛད་པའི་གནས་ཀྱི་ས་ཕྱོགས་
ནི༑ མདོ་ཁམས་སྒང་དྲུག་ལས། དབུས་སྨར་ཁམས་ལྷ་ཁང་རི་མོའི་ནོར་འཛིན་གྱི་ལྗོངས་འདིའི་ཆ་ཤས། བྲག་
གཡབ་རྫོང་གི་ཁོངས་སུ་གཏོགས་པའི་གནས་ཀྱི་མིང་ལ། བླ་དྭགས་སུ་བཏགས་པའི་ས་མིང་ར་ལ་ཕུག་ཆུང་
རྫོང་དང་། སྒྲུབ་གནས་ཀྱི་མཚན་དངོས་ཉི་འོད་ཆོས་འཕེལ་རྫོང་ངམ་མི་ཤིག་རྡོ་རྗེ་ཡང་རྫོང་ཞེས་གྲགས་པ་
འདིར་སྒྲུབ་ཁང་སོགས་རྟེན་དང་བརྟེན་པ་བཅས་པ་བཞེངས། གནས་འདི་ཉིད་ཁྱད་དུ་འཕགས་ཚུལ་ནི། རྗེ་ཉིད་
ཀྱི་གསུང་ལས། ད་ལྟའི་འོ་སྐོལ་གྱི་སྒྲུབ་གནས་འདི་ནི། སྔོན་ཆོས་རྒྱལ་མེས་དབོན་རྣམ་གསུམ་གྱིས་གནས་
ཆེན་དུ་བསྔགས་པ་མཛད་ནས་བསམ་ཡས་ཀྱི་ལོག་རིས་སུ་འདི་ཡི་བཀོད་པ་བྲིས་ཞེས་གྲགས། ཁྱད་པར་
དུ་སྨར་ཚང་བཀའ་བརྒྱུད་ཀྱི་སྐྱེས་ཆེན་རྣམས་ཀྱི་སྒྲུབ་གནས་ཕྱི་མོ་རང་འདི་ཡིན་པར་འདུག གནས་འདིར་
མཁའ་འགྲོ་ཆོས་སྐྱོང་སྤྲིན་བཞིན་འདུ་བས། དམ་ལྡན་ལ་གང་དགོས་ཀྱི་འཕྲིན་ལས་སྒྲུབ་གསུངས་པའང་ཡིད་
ཆེས་ཞེས་དང་། རིག་འཛིན་ཆེན་པོ་པདྨ་འབྱུང་གནས་ཀྱིས་མ་འོངས་པར་སྒྲུབ་གནས་སྦས་ཡུལ་དགོན་གནས་
བྱུང་བར་ལུང་བསྟན་པའི་གྲངས་ལ་ཐེམ་ཡོད་དང་ཐེམ་མེད་དུ་གསུངས་པའི་ཕྱི་མ་ཐེམ་མེད་དུ་ཡང་གཏོགས་
ལ་གསུངས། གཞན་ཡང་། རྗེ་བཙུན་སྒྲོལ་མའི་རྣམ་སྤྲུལ་འུན་ཤིང་ཀོང་ཇོ་བོད་དུ་བྱོན་པའི་ཕེབས་ལམ་འདི་
ཕྱོགས་ལ་མཛད་པའི་ལོ་རྒྱུས་མང་པོ་གནས་འདིའི་འདབས་སུ་ཆགས་ཤིང་། ཤིན་ཏུ་ཉེ་བ་ར་ལ་རྣམ་པར་སྣང་
མཛད་དང་། བྲག་གི་ངོས་སུ་མདོ་བརྒྱད་སྟོང་པ། མཚམས་ཀྱི་མ་ཎི་འབྲུ་དྲུག་སོགས་རྫུ་འཕྲུལ་གྱི་ཕྱག་རིས་
འདུ་བ་མཛད་པ་དང་། བྱམས་མདོའི་བྱམས་པ་རང་བྱོན། གཙང་གཤིས་རྡོ་རྗེ་གྲོ་ལོད། ཀོ་ཡི་སྤྱན་རས་
གཟིགས་དབང་ལ་སོགས་པའི་སྐུ་གསུང་ཐུགས་ཀྱི་རྟེན་རང་བྱོན་དུ་མ་དངོས་སུ་མཇལ་རྒྱུ་ཡོད་པ་སོགས་ཀྱང་
མཐུན་གྲུབ་དུ་སྣང་བས་ཉེ་རིང་ཕྱོགས་མཚམས་རྣམས་སུ་མཛེས་པ་ཞིག་གོ །དེ་ལྟ་བུའི་གནས་སུ་རབ་བྱུང་བཅུ་
པའི་ཆུ་ཕག་སྟེ་སྤྱི་ལོ་༡༦༢༣ལོར་སུམ་མདོ་སྟེང་གི་སྤང་ཁར་དད་འདུན་རྣམས་ལ་ཕྱག་ཆེན་བློ་སྦྱོང་སོགས་
ཆོས་སྦྱིན་རྒྱ་ཆེར་མཛད། སློབ་ཚོགས་གྲངས་ལས་འདས་པ་སྨིན་གྲོལ་གྱི་ལམ་ལ་བཀོད། ཡོན་བདག་རྣམས་
ཀྱིས་ཀྱང་རང་རང་ལ་དབང་བའི་ས་ཁུལ་གང་ཡོད་ཀྱིས་རི་རྒྱ་ཀླུང་རྒྱ་རྣམས་ཕུལ་ཏེ་རི་དང་ཆུ་ནང་དུ་གནས་
པའི་སྲོག་ཆགས་རྣམས་སྲོག་མི་གཅོད་པའི་དམ་བཅས་སོ། ། །
ཁྲོ་བོ་ཞེས་པ་ཤིང་མོ་གླང་གི་ལོ་སྟེ་སྤྱི་ལོ་༡༦༢༥ལོར་གཞི་ནས་སྒྲུབ་ཁང་སོགས་ཨར་ལས་ཚུགས། ཨེ་ཛི་
དགོན་ནས་ཤིང་ཆ་སོགས་རོགས་རམ་རྒྱ་ཆེར་མཛད། ཨར་ལས་ལོ་ལྔའི་རིང་བྱས་ཀྱང་། ས་རྡོ་ཕྱི་ལོགས་
ནས་ཕྲན་བུ་ཙམ་མ་གཏོགས་ས་རྡོ་ཆུ་རྣམས་ཕུག་པ་རང་ནས་སྤྱད་ཆོག་པ་བྱུང་བས་ལས་ཚེགས་ཆུང་ལ།
གནས་བདག་བཟང་བས་མི་གཅིག་ལ་ཉིན་གཅིག་སྐྲག་དོགས་པའི་འགལ་རྐྱེན་ཙམ་ཡང་མ་བྱུང་བ་གསུངས་
པ་སོགས་གསལ། དེ་བཞིན་རྗེ་འདི་ཉིད་ནས་ཚོགས་རྒྱ་དགོན་དང་། གནས་གསར་དགོན། བུམ་ཁང་ཞེས་
6
ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



པའི་དགོན་སོགས་གསར་བཞེངས་མཛད་པ་དང་། ནང་རྟེན་སྐུ་གསུང་ཐུགས་རྟེན་དུ་མ་གསར་བཞེངས་མཛད་
པ་རྣམས་རྒྱས་པར་མཁྱེན་འདོད་ན་ཁམས་པ་དགོན་དུ་བཞུགས་པའི་ལོ་རྒྱུས་རྒྱས་པར་གཟིགས་འཚལ། རྗེ་
འདིའི་སྐབས་བར་འབྲུག་བུ་ཆེན་དབྱར་གྱི་རྩ་ལྟར་རྒྱས་ཚུལ་ཅུང་ཟད་འཆད་ན། རྗེ་འདི་ཉིད་ཀྱི་དངོས་སློབ་རྒྱ་
མཚོ་རྣམ་གསུམ་སོགས་སྟོང་ཕྲག་མང་པོ་འདུས་པ་ལས། སློབ་མ་གཙོ་གྲས་འཁྲུལ་ཞིག་འཕྲིན་ལས་རྒྱ་མཚོས་
འཁྲུལ་ཞིག་དགོན་བཏབ་པ་དང་། གྲུ་གུ་ཆོས་རྒྱལ་རྒྱ་མཚོས་གྲུ་གུ་དགོན། རྒྱལ་དབང་རིན་པོ་ཆེས་ཛོ་ལུང་
དགོན་དང་། ཧེ་རུ་དགོན། སེ་ཕུ་དགོན། མ་ཎི་བ་བྱམས་པ་རྒྱ་མཚོས་གུ་ཕུ་དགོན། མ་ཎི་བ་བློ་གྲོས་བཟང་
པོས་རྡོ་ཕུ་དགོན། ངག་དབང་རྒྱ་མཚོས་གཡུ་འབྲུག་དགོན། ཀུན་བཟང་རྒྱ་མཚོས་བསྟན་འཕེལ་དགོན།
མཁར་དམར་རྒྱ་མཚོ་ལས་བསྟན་འཕེལ་མ་དགོན། ཀརྨ་རྒྱ་མཚོ་ལས་པད་སྙིང་དགོན། བྱ་བྲལ་གཞན་ཕན་
རྒྱ་མཚོས་དགོན་ཕུ་དགོན། ཆོས་རྒྱལ་བསོད་ནམས་རྒྱ་མཚོ་ལས་ནུབ་དགོན་སྨོན་ལམ་དཔལ་འབྱོར་གླིང་།
ཕྱག་ཆེན་སྤྲུལ་སྐུ་ལས་ར་གད་དགོན། ཆོས་ཀྱི་སེང་གེས་བྱམས་མེ་དགོན། བླ་མ་ཆོས་ལུས་འཇོ་ཕུ་དགོན།
ངག་དབང་བློ་བཟང་རྒྱ་མཚོས་ཆོས་ཕུག་དགོན་སོགས་དགོན་པ་མང་པོ་བཏབ་པ་མ་ཟད་སློབ་མ་མང་དུ་
བསྐྱངས་པས་མདོ་ཁམས་ཁུལ་དུ་དོན་བརྒྱུད་དཔལ་ལྡན་འབྲུག་པའི་བསྟན་པ་དབྱར་གྱི་རྩ་ལྟར་རྒྱས་ཏེ་ཕྱོགས་
ཀུན་ཏུ་ཁྱབ་པ་ཞིག་བྱུང་བ་རྗེ་ཀརྨ་བསྟན་འཕེལ་གྱི་མཛད་འཕྲིན་ལས་བྱུང་བ་ནི་བློ་ལྡན་སུས་ཀྱང་རྟོགས་སླའོ། །
སྒྲུབ་མཆོད་ཁག་གི་སྐོར། བོད་ཟླ་བཅུ་གཉིས་པའི་ནང་ཅོག་རོ་གཏེར་ཆེན་གོང་མའི་ཕྱག་ལེན་བཞིན་
བཙུགས། བོད་ཟླ་དང་པོའི་ཚེས་འཕྲལ་རྔ་ཐུགས་འཛུགས་པ། རྟ་ཁྱི། གྱག་ལུགས་སོགས་ཀྱི་རྟེན་སྟག་རལ་
དང་དར་སྣས་བརྒྱན་ཏེ། བསང་ཆེན་དང་བཅས་ལོ་རེ་བཞིན་དུ་འབུལ་རྒྱུའི་སྲོལ་བཙུགས། དམ་ཚིག་གཏོར་
མ་རྗེ་བླ་མའི་ཕྱག་བཞེས་ཟིན་བྲིས་སོར་བཞག་ལྟར་བཙུགས། གཞན་ཡང་གོང་མའི་དུས་མཆོད་སྐབས། བླ་
མ་མཆོད་པ། གུ་རུ་ཞི་དྲག བདེ་མཆོག་དྲུག་ཅུ་མ། འཇམ་དཔལ་ཚེ་བདག་ནག་པོའི་དཀྱིལ་ཆོག་ཁྲག་འཐུང་
རོལ་པའི་དགའ་སྟོན། དགུ་ཆུང་ལྷ་མོའི་འབབ་ཆོག་ལས་གཤིན་སོགས་ཀྱི་དུས་གཏོར་ཡང་བཙུགས་ཞེས་རྣམ་
ཐར་ལས་གསལ། རིག་གནས་གསར་བརྗེའི་སྐབས་འཐོར་ཞིག་ཏུ་སོང་བ་ནས་དེང་སྐབས་སུ་སྒྲུབ་པར་ཞུགས་
མཁན་རེ་གཉིས་ཕེབས་པ་ལས་ཉམས་གསོ་ཆེར་ཐུབ་མེད་དོ། །
ཁམས་པ་སྒར་གྱི་དཀར་ཆག་གཞིར་བཟུང་སྟེ་སྤྱི་ལོ་ ༢༠༠༨ ལོའི་ཟླ་ ༩ ཚེས་ ༢༠ ཉིན་བྲིས།



02 ཁམས་པ་སྒར་གྱི་གདན་རབས་གཉིས་པ་དང་གདན་ས་གཉིས་པ།
*#
III
° ཁམས་པ་སྒར་གྱི་རྩ་བའི་གདན་ས་དཔལ་ཕུན་ཚོགས་ཐུབ་བསྟན་ཆོས་འཁོར་གླིང་།
ཁམས་པ་སྒར་དགོན་གྱི་གདན་ས་གཉིས་པ་འབྲུག་ཐེག་ཆེན་གླིང་ངམ། སྒ་ཉག་དགོན་གྱི་ལོ་རྒྱུས་ནི། དེ་
ཡང་རྒྱལ་དབང་ལྔ་པ་ཆེན་པོའི་ལུང་བསྟན་ལས། སྨོན་ལམ་ལེགས་པར་བཏབ་པའི་སྐྱེས་བུ་ཞིག༔ ཀུན་དགའི་
མིང་ཅན་མདོ་སྨད་ཕྱོགས་ནས་བྱུང་༔ ཡང་འདུལ་གཙུག་ལག་གསོ་ཞིང་ཞིག་གསོས་བྱེད༔ རིགས་གསུམ་
མགོན་པོའི་གསང་བསྔགས་དུང་ཕྱུར་གྲངས༔ བགྲངས་ནས་སྨད་ཕྱོགས་དུས་བདེ་ལ་སྒོ་དར༔ ཞེས་གསུངས་
8
ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



པ་སོགས་གཏེར་ཁ་དུ་མ་ནས། དུས་བབས་རྩོད་བྲལ་གྱི་སྐྱེས་བུར་ལུང་གིས་ཟིན་པའི་འགྲོ་འདུལ་སྤྲུལ་པའི་
སྐྱེས་མཆོག་མདོ་ཁམས་པ་སྐུ་རབས་གསུམ་པ་ངག་དབང་ཀུན་དགའ་བསྟན་འཛིན་ཐུབ་བསྟན་དགེ་ལེགས་རྣམ་
རྒྱལ་དཔལ་བཟང་པོའི་སྡེའམ། ཁྱབ་བདག་ཐུགས་ཀྱི་རྡོ་རྗེ་འཕྲིན་ལས་འགྲོ་འདུལ་རྩལ་ཞེས་ལྷ་དང་བཅས་པའི་
འཇིག་རྟེན་ཀུན་གྱིས་གཙུག་གི་ནོར་བུར་མཆོད་ཅིང་། དོན་གྱི་སྙིང་པོས་ལྕི་བའི་མཚན་སྙན་གྱིས་གྱེར་པ་དེ་
ཉིད། སྒྲུབ་པའི་འཁོར་ལོས་བསྒྱུར་བའི་སློབ་དཔོན་ཆེན་པོ་པདྨ་ཀཱ་ར་སོགས་རྩ་གསུམ་ལྷ་དང་བླ་མའི་ལུང་གིས་
ཕྱོགས་མེད་ཀྱི་འགྲོ་དོན་སྐྱོང་བར་རྗེས་སུ་བསྐུལ་བ་ལས་སྐུ་ཚེ་ཧྲིལ་པོ་གཅིག་གི་རིང་རིས་མེད་པའི་བསྟན་དང་
འགྲོ་བ་མཐའ་དག་ལ་ཕན་བདེའི་ལེགས་ཚོགས་ཡུན་དུ་རྒྱས་པའི་ཕྱིར། སྤྲོས་དང་སྤྲོས་མེད་ཀྱི་འཕྲིན་ལས་
ཟབ་ཅིང་རྒྱ་ཆེ་བ་རྒྱུན་ཆགས་སུ་བསྟར་བ་ཁོ་ན་བདག་གིར་བཞེས་པར་བརྟེན་དངོས་སུ་གདན་ས་བསྐྱངས་ཤིང་
གཙུག་ལག་ཁང་སོགས་རྒྱ་ཆེར་བཞེངས་རྒྱུའི་དགོངས་པ་ལམ་ལུས་ལྟ་བུར་གྱུར་པ་ཡིན་ནའང་། སྐུ་ཚེ་སྨད་
འདི་དང་ལྷག་པར་སྤུ་བོའི་ཕྱོགས་སུ་སྒྲུབ་ཆེན་འཛུགས་བཞེད་བཞིན་ཕེབས་ཁར། ལྷ་ཐོག་རྒྱལ་པོ་ཨེ་ཀི་ཐི་ཇི་
ནས་ངེད་ཀྱི་ཡུལ་སྡེ་འབངས་དང་བཅས་རྗེ་ཉིད་ཀྱིས་བཞེས་ནས་དུས་གཏན་དུ་བཞུགས་ཡུལ་གཙུག་ལག་ཁང་
ཡང་བཞེངས་དགོས། སྤུ་བོ་ནས་འདི་ཕྱོགས་སུ་གང་མགྱོགས་ཕེབས་ཐུབ་པ་དགོས་ཚུལ་སོགས་ཞུས་པར།
བཀའ་ལས། ངས་སྤུ་བོ་ནས་སླར་ཡོང་བའི་རྟེན་འབྲེལ་བྱུང་ཡོད། དེའི་དབང་གིས་རྟེན་བཞེངས་ཁག་དང་།
གཞི་མ་ཐམས་ཅད་ཕྱོགས་འདིར་འཇོག་རྩིས་ཡོད་པ་ཡིན་སོགས་ཕེབས་པའི་དོན་བཞིན། སངས་རྒྱས་སྟོང་སྐུ་
སོགས་རིས་མེད་སྐུ་གསུང་ཐུགས་རྟེན་དང་། གནས་སྐབས་འཇོག་ཡུལ་ལྟ་བུར་སྒ་ཉག་དཀར་མོའི་རི་ཁུག་ཏུ་
འཕྲལ་སེལ་འབྲོག་ཁང་གི་རྣམ་པ་ཐོག་གཅིག་མ་ཞིག་བཞེངས་ཏེ། འབྲུག་ཐེག་ཆེན་གླིང་ཞེས་མཚན་གསོལ།
དེ་ཡང་། འཛི་ཆེ་ཆུང་གི་བར་གདོང་རིའི་ཉག་དེ་སྒ་ཡི་རྣམ་པ་འདྲ་བར་ཡོད་པ་དེ་དང་། དཀར་མོའི་འཛུ་ཞེས་
ལུང་ཆུང་གཉིས་ཀྱི་བར་ཐང་དུ་ཡོད་པའི་རྒྱུ་མཚན་གྱིས་སྒ་ཉག་དཀར་མོའི་རི་ཁུག་ཏུ་གྲགས་ཤིང་གནས་ཀྱི་
མིང་ཆོས་རྒྱུན་ལ་ཐོགས་ཏེ། སྒ་ཉག་དགོན་པ་ཞེས་མཚན་གྱི་རྣམ་གྲངས་སུ་བརྗོད་སྲོལ་ཡོད། དེ་རྗེས་བླ་མ་
ཉིད་དགུང་གྲངས་ཞེ་དགུ་སྟེ། སྤྱི་ལོ་༡༧༢༨ལོར་དགེ་རྒྱས་སུ་སྐུ་གཤེགས་ནས་སྐུ་གདུང་ཕྱིར་གདན་ཞུས་ཏེ་
ཞུགས་ཡུལ་དང་གདུང་མཆོད་སོགས་འབུལ་བའི་གནས་ཀྱང་འདི་ཉིད་ཡིན་པ་དང་
། སྐབས་དེར་དབུས་ནས་
རྡོ་རྗེ་འཛིན་པ་གསང་བདག་དགེ་ལེགས་འཇམ་མགོན་དགྱེས་པའི་དབང་ཕྱུག་བདུད་འཇོམས་སྒྲུབ་པའི་དཔལ་
ལམ། ཆོས་རྒྱལ་ལྷུན་འགྲུབ་རྒྱ་མཚོ་སྒར་ཆེན་འདིར་ཕེབས་ནས་ལོ་ངོ་གཅིག་གི་རིང་ཕལ་ཆེར་གཏན་ཆགས་
སུ་བཞུགས་ཤིང་དགོངས་རྫོགས་སྤྱི་དང་ཁྱད་པར་དཔལ་འཁོར་ལོ་སྡོམ་པ་དྲུག་ཅུ་མའི་དཀྱིལ་འཁོར་རྡུལ་ཚོན་
ལ་བརྟེན་པའི་སྒྲུབ་མཆོད་དང་། མགོན་པོ་རིགས་འདུས་ལྷ་མང་ཀུན་མཁྱེན་ཆེན་པོས་གསལ་བར་མཛད་པ་
རྡུལ་ཚོན་ལ་བརྟེན་པའི་སྒྲུབ་མཆོད་འཆམས་དང་བཅས་པ་ཡོངས་འཛིན་ཀུན་དགའ་ལྷུན་འགྲུབ་ཀྱི་ཕྱག་བཞེས་



བདེ་ཆེན་ཆོས་འཁོར་དགོན་གྱི་ལུགས་བཞིན་གསར་འཛུགས་དང་། སྒྲུབ་པའི་ཡོ་བྱད་དང་ཕྱག་བཞེས་ཀྱི་རྒྱུན་
སྔོན་ནས་ཡོད་པ་བཞིན། ཉང་གཏེར་བཀའ་བརྒྱད་བདེ་གཤེགས་འདུས་པའི་སྒྲུབ་ཆེན་སྨིན་ལུགས་རྗེ་བླ་མ་
ཀུན་དགའ་བསྟན་འཛིན་གྱི་སྐུ་མཆོད་དུ་ལོ་ལྟར་ཆག་མེད་ཀྱི་དབུ་བཙུགས་གནང་བ་སོགས་དང་། དེ་རྗེས་རབ་
བྱུང་བཅུ་གཉིས་པའི་སྲིན་བུ་ཞེས་པ་ཤིང་མོ་ཡོས་སྤྱི་ལོ་༡༧༣༥ལོར། ཡང་སྲིད་རིན་པོ་ཆེ་བསྟན་འཛིན་ཆོས་
ཀྱི་ཉི་མ་དགུང་ལོ་དྲུག་གི་ཐོག་གདན་སར་གདན་འདྲེན་ཞུ་བའི་སྔོན་འགྲོ་ཉེར་བསྡོགས་སུ་གཟིམ་དཔོན་བརྩོན་
འགྲུས་བཟང་པོ་ནས་འཁུར་ལེན་བགྱིས་ཏེ། ལི་ཁང་ཡང་ཐོག་ཏུ་གཟིམ་ཆུང་མདོ་སྦུག་རབ་གསལ་དང་བཅས་
པ་ཞིག་བཞེངས། མ་དགོན་འབྲུག་བདེ་ཆེན་ཆོས་འཁོར་དགོན་ནས་རྗེ་བདུད་འཇོམས་དཔའ་བོའི་ཡང་སྲིད་
རིན་པོ་ཆེ་ལྷན་ཅིག་སྒར་ཆེན་དུ་ཕེབས་ནས་ལྷ་དང་བཅས་པའི་འཇིག་རྟེན་གསུམ་གྱིས་ཡོངས་སུ་བཏུད་པའི་
སེང་གེའི་ཁྲི་ལ་ཞབས་པད་བཀོད་ཏེ་མངའ་གསོལ་རྟེན་འབྲེལ་གྱི་མཛད་སྒོ་བསྐྱངས། དཔལ་མགོན་པོ་རིགས་
འདུས་ཀྱི་སྒྲུབ་མཆོད་བསྐྱར་མ་བཙུགས་པའི་དབུ་བཞུགས་ཀྱང་ཡབ་སྲས་ལྷན་རྒྱས་སུ་བཞུགས། །
དེ་ནས་བརྩམས་ཏེ་རྡོ་རྗེ་འཛིན་པ་ཆེན་པོ་མེ་སྦྲུལ་ལོའི་བར་བཞུགས་ནས། དགེ་རྒྱས་ཡབ་ཚང་དང་།
དགོན་གྱི་རྩོད་ཟློག་གི་སྐོར་ཐབས་མཁས་ལ་ཐུགས་རྗེ་ཚད་མེད་པའི་འཕྲིན་ལས་ལས་རིམ་གྱིས་ཞི་བར་མཛད་
པ་སོགས་ལུགས་གཉིས་ཀྱི་སྒོ་ནས་དགོན་འདིར་བཀའ་དྲིན་ཤིན་ཏུ་ཆེ་བ་ཡིན་འདུག་པ་དང་། དེ་ནས་ས་རྟ་སྤྱི་
ལོ་༡༧༣༨ལོར་ཡོངས་འཛིན་རིན་པོ་ཆེ་གདན་སར་ཕེབས་བཞུགས་མཛད་པ་ནས། དགུང་གྲངས་༡༡སྤྲེལ་
ཟླའི་ཚེས་བཅུར་སྤྲོས་བཅས་སྒྲུབ་ཆེན་ཚུགས། སླར་ལྕགས་བྱ་སྟེ་སྤྱི་ལོ་༡༧༤༡ལོར་དབུས་ནས་འབྲུག་པ་
ཡོངས་འཛིན་བཞི་པ་རིན་པོ་ཆེ་འཇམ་དཔལ་དཔའ་བོ་ཡེ་ཤེས་སྣང་བའི་གཏེར་གདན་དྲངས། གནས་འདིར་
མཁན་སློབ་གསེར་ཞལ་རྒྱས་པར་བཞུགས་ཏེ་རང་ལུགས་འབྲུག་པ་བཀའ་བརྒྱུད་པའི་ཟབ་ལམ་གདམས་པའི་
མཛོད་ཐུན་མོང་དང་ཐུན་མིན་གྱི་དབང་ལུང་ཁྲིད་རྒྱུན་གཙོ་བོར་གྱུར་པའི་མདོ་སྔགས་རིག་པའི་གནས་ཇི་སྙེད་
པའི་གསན་བསམ་རྒྱ་ཆེར་གནང་ཡུལ་ལྟེ་བ་དང་། གདན་ས་ཆེན་པོ་གསར་འདེབས་ཀྱི་འཆར་འགོད་ས་འདུལ་
སྔོན་འགྲོའི་སྟ་གོན་ཉེར་བསྡོགས་སོགས་ཀྱང་འདི་ཉིད་ནས་ཐོག་མར་བརྩམས་པར་མཛད། མདོར་ན་མདོ་
ཁམས་བཞི་པ་རིན་པོ་ཆེ་བསྟན་འཛིན་ཆོས་ཀྱི་ཉི་མ་དགུང་ལོ་དགུ་ལ་ཕེབས་པ་ས་རྟ་སྟེ་སྤྱི་ལོ་༡༧༣༨ལོར་
གདན་སར་གཏན་བཞུགས་གནང་བ་ནས་བརྩམས་རབ་བྱུང་བཅུ་གསུམ་པའི་རྣམ་བྱུང་སྤྱི་ལོ་༡༧༤༥ལོར་
དགུང་ལོ་བཅུ་དགུ་པ་ལ་གདན་ས་གསར་བཞེངས་ཕལ་ཆེར་གྲུབ་ནས་སྤོ་འཇུག་མཛད་ཀྱི་བར་ལོ་གྲངས་དེ་
དག་རིང་བཞུགས་གནས་གཏན་ཆགས་གནང་ཡུལ་གཙོ་བོ་ཞིག སྒ་ཉག་དགོན། འབྲུག་ཐེག་ཆེན་གླིང་འདི་
ཉིད་གདན་ས་གཉིས་པ་མཚན་དོན་མཐུན་པ་ཡིན་མོད་ཀྱང་རྟེན་དང་བརྟེན་པ་བཅས་པའི་འཕྲིན་ལས་ཀྱི་འོད་
སྣང་གདན་ས་གསར་པའི་ཀློང་དུ་མ་ཚང་བ་མེད་པ་བསྡུས་པ་ལ་བརྟེན་ཕྱི་དུས་ནས་དོ་གལ་འཛིན་སྐྱོང་ཆེར་མ་
10
ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



བྱས་པའི་དབང་གིས་རིམ་གྱིས་
ཉམས་ཞིག་ཏུ་སོང་བས། དེང༌
སྐབས་སུ་སྒར་རྙིང་གཤིས་ཞེས་
མིང་དུ་ཆགས་པའི་ཤུལ་རྗེས་ཙམ་
ཞིག་གོ །
בבני במרחסרלובייבי
° རྒྱལ་བ་མདོ་ཁམས་པ་བརྒྱད་པ་སྐལ་བཟང་དོན་བརྒྱུད་ཉི་མའི་སྐུ་འདྲ།
ཁམས་པ་སྒར་དགོན་གྱི་མ་ཡིག་ཅིག་གཞིར་བཟུང་ཐོག་ཉུང་བསྡུས་གོ་བདེའི་ཚུལ་དུ་
སྤྱི་ལོ་༢༠༠༨ལོའི་ཟླ་བ་༩ པའི་ཚེས་༣ པཉིན་བྲིས།



03 ཁམས་པ་སྒར་གྱི་གདན་རབས་གསུམ་པ་དང་གདན་ས་གསུམ་པ།
ཁམས་པ་སྒར་གྱི་རྩ་བའི་གདན་ས་གསུམ་པ་དཔལ་ཕུན་ཚོགས་ཐུབ་བསྟན་ཆོས་འཁོར་གླིང་དང་གདན་
རབས་གསུམ་པའི་སྐོར་བརྗོད་པ་ལ། རྩ་བའི་གདན་ས་གསུམ་པ། དེ་ཡང་གདན་ས་གསུམ་པ་དཔལ་ཕུན་
ཚོགས་ཐུབ་བསྟན་ཆོས་འཁོར་གླིང་ནི། མདོ་ཁམས་པ་སྐུ་རབས་བཞི་པ་རིན་པོ་ཆེ་ཀརྨ་དཔལ་ལྡན་ཀུན་བཟང་
རྣམ་གྲོལ་གྲུབ་པའི་ཁྱུ་མཆོག་མི་ཕམ་དགའ་བའི་བཤེས་གཉེན་བསྟན་འཛིན་ཆོས་ཀྱི་ཉི་མ་སྟེ། ཡོངས་གྲགས་
སུ་བསྟན་འཛིན་ཆོས་ཀྱི་ཉི་མ་ཞེས་ཞུ་བ་དེ་ཉིད་དགུང་གྲངས་བཅུ་དྲུག་ཐོག་ཕེབས་པ། རབ་བྱུང་བཅུ་གཉིས་
པའི་ཤིང་གླང་སྤྱི་ལོ་༡༧༤༥ལོར་ཕྱག་བཏབ། དེ་ཡང་དབུས་ནས་འབྲུག་པ་ཡོངས་འཛིན་བཞི་པ་རིན་པོ་ཆེ་
འཇམ་དཔལ་དཔའ་བོ་ཡེ་ཤེས་སྣང་བའི་གཏེར་གདན་འདྲེན་ཞུས་ནས་གདན་ས་རྙིང་པ་འབྲུག་ཐེག་ཆེན་གླིང་དུ་
ཞབས་སོར་འཁོད་ཅིང་། དགྱེས་ཞལ་ལྷན་འཛོམས་ཀྱིས་དབང་ཆོས་རྒྱ་ཆེར་གསན་བསམ་མཛད་བཞིན་པའི་
12
ཁམས་དང་ཉག་ཆུ་ཁུལ་གྱི་དགོན་སྡེའི་སྐོར།



སྐབས་ཤིག་ཏུ། གདན་ས་གསར་དུ་འདེབས་བཞེད་ཇི་ལྟར་ཕྱག་ལེན་བསྐྱང་བར་མཛད་པའི་ཚུལ་ཐོག་མཐའ་
བར་གསུམ་གྱི་ལོ་རྒྱུས་མདོར་ཙམ་འགོད་འོས་པར་སྣང་བའི་ཕྱིར། དེ་ནས་རྗེ་ཉིད་ཀྱི་རང་ཚུལ་ལྷུག་པར་སྨྲས་
པ་མ་བཅོས་གཉུག་མའི་རང་ལམ་ལས་འདི་ལྟར་བྱུང་
། རྗེ་གོང་མའི་བཞེད་པ་འཕྲོ་ཅན་བརྡ་ཚིག་ཤོག་དྲིལ་དང་
པོར། གཙུག་ལག་ཁང་ཆེན་པོ། རིས་སུ་མ་ཆད་པའི་རྟེན་གསུམ། དགེ་འདུན་གྱི་སྡེ་མཐའ་ཡས། མངའ་
འབངས་དཔལ་འབྱོར་གྱི་ལོངས་སྤྱོད། བསྟན་དང་འགྲོ་བའི་ཕན་བདེའི་རྩ་ལག་ལེགས་སྒྲུབ་སྐལ་བ་ལྡན་པར་
གྱུར་ཅིག་ཅེས་པའི་ལུང་དོན་ཇི་བཞིན་པ་སྔར་བླ་མ་གོང་མའི་སྐབས་རྟེན་གསུམ་མཆོད་རྫས་སྤྱན་གཟིགས་
སོགས་ཕྱག་རྗེས་ཤིན་ཏུ་ཆེ་བ་དེ་དག་གང་དུ་བཞུགས་ཡུལ་གྲུལ་ཐུབ་པ་ཞིག་མེད་པ་དང་། རྗེ་ཀུན་དགའ་
བསྟན་འཛིན་དེ་ཉིད་ནས་ཀྱང་གཙུག་ལག་ཁང་བཞེངས་རྒྱུའི་དགོངས་པ་སྨོས་ཟིན་པ་ལྟར་གཙུག་ལག་ཁང་
གསར་བཞེངས་ཀྱི་འདུན་པ་དང་། དགོན་ས་གར་འགབ་སོགས་ཀྱི་དཔྱད་གཞི་ཤར་བ་སྔ་སོར་ལྕགས་བྱ་ལོ་སྟེ།
སྤྱི་ལོ་༡༧༤༡ལོར་ཀུན་མཁྱེན་སི་ཏུ་རིན་པོ་ཆེར་ད་ལྟའི་རང་མལ་ལྷ་ཐོག་མངའ་ཁུལ་འདི་དང་། གཞན་གོ་འཇོ་
ཉག་གཤིས་རྫ་རྒྱུད་སྐ་གླིང་སོགས་གང་འགབ་ཞུས་པའི་བཀའ་ལན་དུ། །
ཨོཾ་སྭ་སྟི། རྗེ་བཙུན་མཆོག་གི་སྤྲུལ་པའི་སྐུ་གང་གིས། །འབྱུང་འགྱུར་རྟེན་འབྲེལ་འགའ་ཞིག་སྨྲ་འོས་ཞེས། །
བཀའ་བསྩལ་ས་ལེ་སྦྲམ་ལྟར་ལྕི་ཕེབས་ཀྱང་། །བདག་ལ་ལྐོག་གྱུར་ཤེས་པའི་མངོན་ཤེས་ཅི། །མངོན་སུམ་ལ་
ཡང་ཇི་བཞིན་དཔྱོད་ནུས་མིན། །འོན་ཀྱང་ལ་ཉེ་སོགས་ཀྱི་རྫུན་རིས་ལ། །ཅུང་ཞིག་ཤར་བ་མདོ་ཙམ་འདིར་
གསོལ་ན། །དྲོད་དང་པྲ་ན་འགྲངས་བྱའི་གཞིར་གྱུར་པ། །མཆོག་ཏུ་ནམ་མཁའ་བརྟེན་པའི་དབང་པོ་དང་། །གཞན་
དུ་རྒྱ་མཚོ་ལས་བྱུང་ཏཱི་ལ་ཀ །དམན་པ་སྟོང་པར་ཞུགས་པའི་སྲིད་པ་སྟེ། །དེ་དང་ཉེ་བའི་ཕྱོགས་བཅས་ཛི་བཱ་ཤ །
འདི་དང་སྐྱོན་གྱི་གནས་སུ་རྟེན་འབྱུང་གིས། །ཞེས་པ་ནས། རྫུན་དུ་ངེས་བཞིན་སྒྲ་སྙན་བརྗོད་པ་པོ། །གྱི་ན་པ་
དེ་བསྟན་པའི་ཉིན་བྱེད་དོ། །ཟེར་བ་ཞིག་གནང་འདུག་པས། ལྷ་ཐོག་མངའ་ཁུལ་དུ་ཧ་ལམ་ཐག་ཆོད་ཀྱང་། ནང་
ཚན་དགོན་རྙིང་པའི་རང་མལ་དང་། འབྲུག་མོ་སྦ་མལ། གཡུག་གཞིས་སོགས་གར་དགའ་རྡོ་རྗེ་འཛིན་པར་
ཞུས་དུས། འབྲུག་མོ་སྦྲ་མལ་དང་གཡུག་གཞིས་ཁྱད་མེད་བབ་ཅེས་གནང་འདུག་པས། ཡང་ཏིག་འབྲུག་མོ་སྦྲ་
མལ་རང་དུ་ཐག་བཅད་ན་འགབ་མིན་བབས་གཟིགས་ལ། རྗེ་ཡོངས་སུ་འཛིན་པ་ཕེབས། ངེད་ཀྱང་ཞབས་ཕྱིར་
ཕྱིན་པའི་སྐབས་སུ་ཕྱི་ནང་གི་རྟགས་དང་ལ་ཉེ་སོགས་ལེགས་ཤིང་ས་གཞི་དུང་དཀར་དང་རྒྱབ་རི་གླང་པོ་ཆེའི་
དབྱིབས། མདུན་རི་མདུང་རྩེ་གསུམ་མའི་རྩེ་གསུམ་པོ་རི་ཁྲོད་དབང་ཕྱུག་ཤ་ལ་ཝཱ་ར་མིང་སྲིང་གསུམ་གར་
མཁན་གྱི་ཚུལ་བཟུང་ནས་ཟུང་འཇུག་ཡེ་ཤེས་ཆེན་པོའི་སྐུ་གང་དུ་བཞུགས་པའི་གནས་ལྷོ་ཕྱོགས་དཔལ་གྱི་
རི་དང་འདྲ་བར་འདུག་ཅེས་པའི་བསྔགས་བརྗོད་དང་བཅས་ཐུགས་ཐག་བཅད་པ་གནང་། དེ་རྗེས་ཚེས་གྲངས་
ཀྱི་ངེས་པ་ནི་བརྗེད་ནས་མ་དྲན་ཀྱང་། ཟླ་བ་བཅུ་གཅིག་པའི་ཡར་ཚེས་གཟའ་སྐར་བཟང་བ་ཞིག་ལ་ངེད་དཔོན་



སློབ་ཀུན་འབྲུག་མོའི་སྦྲ་མལ་དུ་གྲགས་པའི་སར་ཕེབས། བདེ་མཆོག་མཁའ་འགྲོ་སྙན་བརྒྱུད་ཡབ་བཀའ་རྒྱས་
པའི་དཀྱིལ་འཁོར་ལ་བརྟེན་ནས་ས་བརྟག་བསླང་སྦྱང་གཟུང་བསྲུང་བ་སོགས་ས་ཆོག་རྒྱས་པར་གནང་། ཞེས་
གསལ། འདི་ལ་ངག་རྒྱུན་ལས་སི་ཏུ་ཆོས་ཀྱི་འབྱུང་གནས་དང་མཁན་སློབ་ལྷན་རྒྱས་གནས་འདིར་ཕེབས་
ཏེ༑ ད་ལྟའི་མགོན་ཁང་ཤོད་ཅེས་མགོན་བླའི་གསོལ་ཐབ་ཁང་གི་ས་མལ་ཁེལ་ས་དེར་ཆིབས་ལས་གཞོལ་ནས་
ཆིབས་སྒ་ཕོག་སྟེ་བཞུགས། ཆིབས་པ་བཏང་བས་འབྲུག་མོ་སྦྲ་མལ་ལམ། ཚེ་ཕྱར་ཚང་གི་ལུག་སླས་དེར་
ཆིབས་པ་འདྲེ་ལོག་བརྗེས་པས་རྟེན་འབྲེལ་ལ་ཉེར་བཟང་བར་གསུངས་ཏེ་གཙུག་ལག་ཁང་ལྟེ་བ་དེར་བཞེངས་
རྒྱུའི་ཐུགས་ཐག་ཆོད་ཚུལ་གླེང་ཡང་སི་ཏུ་རིན་པོ་ཆེ་དེ་སྔོན་ཕྱོགས་དེར་ཞབས་སོར་འཁོད་པ་མ་གནང་ཚོད་
ལས་ལོ་རྒྱུས་འཁྲུལ་བ་ཙམ་དུ་ཟད་མོད། གོང་གསལ་ཡོངས་འཛིན་རིན་པོ་ཆེ་མཁན་སློབ་གནས་འདིར་ཐོག་
མར་ཕེབས་དུས་སུ་མཚན་ལྟས་དེ་ལྟར་བྱུང་བ་ཡིན་པར་ངེས་ཤིང་། སྤྱིར་གནས་འདི་ལ། ཤར་གྱི་སྟག ལྷོའི་
གཡུ་འབྲུག ནུབ་ཀྱི་བྱ། བྱང་གི་རུས་སྦལ་སོགས་རྒྱ་རྩིས་ལས་བཤད་པའི་བསྲུང་བཞི་ཚང་ཞིང་ལེགས་པའི་
དཔལ་གྱིས་བརྒྱན་པ་ཞིག་གོ །
དེ་ནས་སྔ་མ་ཤིང་ཁྱི་ལོར་དབུས་སུ་བང་མི་ཞིག་བརྫངས་པ་གནང་བའི་ཞོར་དུ་མཁན་དབུ་མཛད་དུ་འོས་པ་
ཞིག་ཡོད་ཚུལ་བཀའ་མངགས་གནང་བ་བཞིན་ལོ་སྨད་རང་དེར་དབུ་མཛད་བསྟན་པ་དཔོན་གཡོག་ཀྱང་འབྱོར་
ནས། ཁྲོ་མོ་ཞེས་པ་ཤིང་གླང་སྤྱི་ལོ་༡༧༤༥ལོར་རང་རྣམ་ལས་དབྱར་སོས་མཚམས་གཟའ་སྐར་བཟང་བ་ཞིག་
ལ་འབྲུག་མོ་སྦྲ་མལ་དུ་དཔལ་ཕུན་ཚོགས་ཆོས་འཁོར་གླིང་ཆེན་པོའི་གཙུག་ལག་ཁང་གི་ཐིག་འདེབས་པ་དང་
འགྲམ་འདྲ་ཞིང་རྩིགས་རྨང་འདིང་བའི་ཕྱིར་༧སྐྱབས་མགོན་མཆོག་དང་ངེད་དཔོན་སློབ་དགེ་འདུན་དམངས་
བཅས་ཕེབས་ཤིང་། སྤོམ་གཏའ་འཆའ་བ་དང་། ལྷ་བསངས་གསུང་ཆོག་ཕྲན་བུ་དང་། སྡེ་པ་ཕྱག་མཛོད་ཆེན་
མོ་དགེ་ལེགས་འབྲུག་རྒྱལ་དང་། དབུ་ཆེན་དམ་ཆོས་ལྷུན་གྲུབ་སོགས་མེ་སྟག་ལོ་པ་རེ་གཅིག་པ་ཡིན་འདུག་
པ་ནས་གཞན་ཤིང་སྟག་ལོ་པའི་བར་གྱི་སྟག་སྟེ་ལྔ་ཚང་བའི་སྟག་ལོ་པ་ཞེས་གཅིག་གིས་རྩིགས་པའི་རྨང་རྡོ་
བཞག་ཅེས་སོགས་དང་། དེ་བཞིན་དུ་བསོད་ནམས་དང་འབྱོར་པ་ཡང་རྒྱུ་ནོར་གྱིས་མ་འཕང་པའི་ལོངས་སྤྱོད་
ཐ་དག་ལྷུག་རྩོལ་དུ་ཡོང་བ་ལ་ནི་ཁྲལ་དང་འུ་ལག་སོགས་བསྐུལ་འོས་པའི་སྡེ་དུད་ཁ་གཅིག་ནི་མེད། ལྷ་ཐོགས་
དཔོན་ཚང་ནས་ཤིང་གཅོད་འདྲེན་གྱི་འུ་ལག་ཅིག་མཐུན་རྐྱེན་གནང་བ་དེ་ཙམ་མ་གཏོགས་གཞན་ངེད་རང་གི་
གྲྭ་ཚང་རྣམས་ཁོ་ནས་ཅི་ནུས་སུ་དཀའ་བ་དང་དུ་བླངས་པ་ཁོ་ན་དང་། ཡོ་བྱད་ཀྱང་སྡེ་བདག་ཆེན་པོར་མ་སོང་
ཙམ་དུ་མ་ཟད་རང་ལ་བདག་ཐོབ་པའི་ས་ཞིང་གསེར་དངུལ་དར་གོས་ཀྱི་མཛོད་ཁེངས་པའི་ས་དང་། ཚོང་རྩལ་
གྱིས་ཁེ་ཐོབ་པའི་དངོས་ཆས་ཀྱིས་འཁྱིལ་ཁ་ཅན་ནི་ད་ལྟའི་བར་དུའང་མ་ཡིན་པ་འདིར་ཟད། དེ་ལྟར་ན་བླ་མ་
གོང་མ་རྣམས་མཚན་གྲགས་ཆེ་ཞིང་རང་ཉིད་ཤི་སྒྲིབ་གསོན་གླུད་རྣམ་པར་སྨིན་པའི་ཁུར་པོ་འཁུར་མཁན་ལ་
14
ཁམས་དང་ཉག་ཆུ་ཁུལ་གྱི་དགོན་སྡེའི་སྐོར་ང



ལས་ཀྱི་བསྐོས་པ་ཞིག་ཏུ་འདུག་པས་དད་འབུལ་དང་བླངས་ཀྱི་རྫས་ནི་རང་རེ་ལ་ལྟོས་པའི་མ་ཆུག་ཙམ་རེ་རྟག་
པར་ངང་གིས་འབྱུང་བ་དེ་དག་ཀྱང་འཕྲལ་མ་འཕྲལ་མར་རང་ཤར་རང་གྲོལ་གྱི་རྣམ་པར་འགྲོ་བ་ཞིག་ཁོ་བོའི་
ལས་བསྐོས་ཡིན་པ་དེ་འདྲའི་ཐོག་ནས་གཙུག་ལག་ཁང་དེ་ཡང་བླ་མའི་གདན་ས་བདེ་བ་ཆེན་པོའི་ཆོས་འཁོར་
གྱི་ཡོངས་འཛིན་དམ་པ་ཀུན་དགའ་ལྷུན་གྲུབ་ཀྱི་ལྗགས་བཀོད་མའི་གཙུག་ལག་ཁང་གི་འདྲ་དཔེ་བླངས་ནས་
འདུ་ཁང་ཀ་བ་ཞེ་བརྒྱད། ཀ་རིང་བཞི། ཀ་འབྲིང་བཞི། གཙང་ཁང་ཀ་བ་གཉིས་གློ་འབུར་བཞི། སྒོ་ཁང་དང་
བཅས་པའི་སྟེང་སོ་སོར་གཟིམས་ཆུང་ཤར་ནུབ་ཟུར་འཕྱོང་གཉིས། མགོན་ཁང་སྤྱི་མཛོད། དཔེ་ཁང་། ཡང་
རྩེར་གཟིམས་ཆུང་མདོ་སྦུག་དང་། སྟོང་སྐུ་ཁང་། མཐིལ་གྱི་གློ་འབུར་དང་ཁང་མིག་སོ་སོར་ཚེས་བཅུ་དང་
སྒྲུབ་ཆེན་ཕོ་བྲང་ཞི་དྲག་མཆོད་རྫས་སྤྱན་གཟིགས་ཐང་སྐུ། རྗེ་ཀུན་དགའ་བསྟན་འཛིན་གྱི་སྐུ་གདུང་རིན་པོ་ཆེ་
མཆོད་རྫས་དང་བཅས་བཞུགས་ཡུལ་གྱི་གཙུག་ལག་ཁང་ཞལ་བ་སྤེན་བད་ཤིང་ཚོན་ཟངས་གསེར་གྱི་རྒྱལ་
མཚན་གཉྫི་རའི་ཏོག་དང་བཅས་པ་འདི་དང་། དགེ་འདུན་སོ་སོའི་གྲྭ་ཤག་ཤག་ཕྲེང་གི་ས་མིག་སོ་སོར་བགོས་
པའི་སྤྱིལ་པོ་རྣམས་དང་། བླ་བྲང་གཞུང་གི་གཉེར་ཚང་སྒྲུབ་མཆོད་བཞིའི་དུས་ཇ་སྟོན་གྱི་སྤྱི་ཁང་
། གྲྭ་ཚང་སྤྱི་
o སྔར་གྱི་རྟེན་རྙིང་གསེར་ཟངས་ལས་གྲུབ་པའི་སངས་རྒྱས་སྟོང་སྐུའི་འདྲ་སྐུ་སྤུས་ལེགས།



༠ སངས་རྒྱས་སྟོང་སྐུའི་ཡ་གྱལ་དུས་གསུམ་སངས་རྒྱས་ཀྱི་སྐུ་འདྲ།
སོར་རུང་ཁང་ལྕགས་རི་དང་བཅས་པ་འདི་ལོ་ངོ་ལྔའི་ཁོངས་སུ་ལེགས་པར་གྲུབ་པ་ལས་སྐབས་དེར་རྨང་བཏིང་
བའི་ཐོག་མའི་ཉིན་དེར་འགྲམ་འཁོར་མར་བྲུས་པ་ལ་གྱང་རྨིང་གི་རྩིག་གཞི་བརྟན་པོར་བསླངས་ནས་དབུ་མཛད་
འདི་པ་རྩིག་པ་ལ་ཤིན་ཏུ་མཁས་པོར་འདུག་ཀྱང་ཁང་པའི་དངོས་གཞི་ཡུལ་ལུགས་དང་བསྟུན་ནས་གྱང་རང་ལ་
ཐག་བཅད་དེ་སྒོ་ཁང་གི་གྱང་འདི་ཐོག་མར་བརྡུང་བའི་སྐབས་དེར་ཁམས་པའི་གྱང་བཤད་དཀྱུས་མ་དེ་ག་བྱེད་
བཞིན་རྡུང་གིན་འདུག དེ་རྗེས། ཉིན་གཅིག་མགོན་མཆོག་གི་ཞབས་ཕྱི་བདེ་ཆོས་པ་རྣམས་ནས་བཏང་སྒོ་
བཏང་ཇ་དང་བཅས་ཉིན་ལས་ཞིག་གནང་བའི་ཉིན་གྱང་གླུ་ཡང་དབུས་པའི་ཞབས་བྲོ་ལ་བསྐྱོན་པ། དབྱར་དུས་
ས་ཆ་སྐྱིད་པ། །ས་ཆ་རྩྭ་སྣ་འཛོམས་པ། །དགུན་དུས་ཕོ་བྲང་སྐྱིད་པ། །ཕོ་བྲང་ཇ་ཆང་འཛོམས་པ། །སོགས་དང་།
ཡང་། ཕྱི་ལ་ལྕགས་རི་ཡོད་པ། །དགོན་པ་ཕུན་ཚོགས་ཆོས་གླིང་། །ནང་ལ་ནོར་བུ་བཞུགས་ཡོད། །བསྟན་
འཛིན་ཆོས་ཀྱི་ཉི་མ། །ཟེར་བ་སོགས་ཀྱི་གྱང་གླུ་འཁྲབ་པས། དེ་ཕྱིན་གཞན་ཚོས་ཀྱང་དེ་ལ་དང་དོད་བགྱིས་
ནས་བརྡུངས་པ་ལ་རིམ་པས་དཔེ་ཁུངས་སྔར་མེད་ཀྱང་དེ་སྐབས་གློ་བུར་དུ་ཀུན་གྱིས་ལག་ན་ཀུན་མཁྱེན་སི་
ཏུའི་གསུང་རྒྱུན་པི་ཝང་གླིང་བུའི་དབྱངས་རྟ་ཡི་གེའི་ཕྱི་མོ་ཀ་མད་སུམ་ཅུ་དང་སྦྱར་བ། ཕ་རོལ་མི་ཡི་ངོ་འདི། །
བསྲུང་ན་བསྲུང་ཚོད་མི་འདུག །བ་ཐག་ལྟ་བུའི་སེམས་ལ། །རྦད་གཅོད་འདི་ཀ་བཏང་འགྲོ །མ་བུའི་དུང་སེམས་
ཡོད་ན། །ཕྱི་མིག་ལན་ཅིག་བལྟ་འོ། །རྩ་བ་རུལ་དུ་མེད་ན། །ཡལ་ག་མཐའ་ནས་ལོས་རྒྱས། །ཚ་གྲང་སྡུག་བསྔལ་
16
ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



བཟོད་ན། །ཕྱོགས་མེད་རྒྱལ་ཁམས་ལོས་འཁོར། །འཛམ་གླིང་ཡུལ་གྱི་ལྟེ་བ། །གནས་མཆོག་གངས་དཀར་
ཏི་སེ། །ཝ་མོ་འཁྱམས་བགྲོད་བྱས་ནས། །གཡས་བསྐོར་ལན་གསུམ་བརྒྱབ་ཡོད། །ཞྭ་གོས་ཆུ་ལ་སྦང་བས། །
གནས་མཆོག་ཙ་རི་མཇལ་ཡོད། །བཟའ་བཏུང་ཆང་ལ་བྱས་པའི། །ཚོགས་འཁོར་ཞིམ་པོ་བསྐྱོངས་ཡོད། ། འ་
འབུ་མ་མཐོང་དགུ་མཐོང་། །མཐོང་བས་ཚིམ་པ་མི་འདུག །ཡ་འབུ་ཡི་རང་གྲོང་ཁྱེར། །གར་མཁན་ཞབས་བྲོ་
ཁྲིག་ཁྲིག །ར་ས་འཕྲུལ་སྣང་ཆེ་ན། །ཇོ་བོ་ཡིད་བཞིན་ནོར་བུ། །ལ་མོ་གཅིག་བརྒྱབ་གཉིས་བརྒྱབ།།ཆུ་བོ་གཅིག་
བཅད་གཉིས་བཅད། །ཤ་རུས་བདེ་བར་མ་ཟད། །བྱིན་རླབས་སེམས་ལ་ཞུགས་སོང་། །ཟེར་བ་སོགས་འདུག་
པ་སླད་ནས་བདག་རང་ཕྱོགས་མེད་པའི་རྒྱལ་ཁམས་ཀྱི་བརྟུལ་ཞུགས་བཟུང་ནས་ཡུལ་ངེས་མེད་ཀྱི་བདུད་རྩི་
འཐུང་བཞིན་གནས་ཆེན་དེ་རྣམས་སུ་བསྒྲོད་པར་འགྱུར་བའི་ལ་ཉེ་ཙམ་ཡིན་པ་འདྲ་སྙམ་པའང་དུས་ཕྱིས་རྣམ་
རྟོག་ལ་འཆར་གྱིན་འདུག ལས་རིགས་བཟོ་པ་གཙོ་ཆེན་དབུ་མཛད་བསྟན་པ་རང་ཀུན་ལ་བཀོད་ཁྱབ་ལྟ་རྟོག་
བྱེད་མི་དྲག་ཤོས་དང་། གཞན་དབུས་པ་ཕུན་ཚོགས་ཚེ་རིང་ནང་གི་གྲྭ་རིགས་དཀར་ཤོད་པ་རྫི་སྟོད་སྨད་ཉེ་
སྐོར་ཡས་མས་བཅས་ཤིང་བཟོ་དང་རྡོ་བཟོ་ཉི་ཤུ་སྐོར། སྒོ་ཤན་ལྕགས་གཞིའི་ཚག་པ་མངའ་རིས་པ་ཨོ་རྒྱན།
བླུགས་པ་མི་ཟི་ཡོར་མགུར་སོགས་ལྕགས་བཟོ་མགར་བའི་རིགས་དང་། དཀར་ཤོད་པའི་བསྐོས་པའི་རིགས་
དང་། གྱང་རྡུང་བ་དངོས་གྲྭ་མང་རྣམས་རེས་མོས་ཆོས་ཁྲིམས་པས་བརྡ་རྒྱག་དང་། ཀ་རིང་སོགས་ཀ་གདུང་
རྣམས་གྲྭ་དམངས་ཀྱིས་ཀྱང་གཅོད་འདྲེན་གཉིས་ཀ་བགྱིས་པ་སོགས་འདི་ནས་བརྩམས་ཏེ་དཔྱིད་ཟླ་གསུམ་པ་
ནས་སྟོན་ཟླ་དགུ་པའི་གང་ཙམ་གྱིས་དབྱར་ལོ་ལྔའི་རིང་ལེགས་གྲུབ་ཟིན། །
དེ་དག་རིང་སྐབས་སུ་བསྐང་གསོ་དང་སྐུ་རིམ་འཕར་མའི་རིགས་ཀྱང་ཅི་རིགས་དང་། ལོ་ལྟར་གྱི་སྒྲུབ་
མཆོད་བཞི་ནི་ཆགས་མེད་སྔར་རྒྱུན་ཁོ་ན་སྒྲུབ་མཆོད་གཉེར་པ་རང་གིས་བཏང་གཉེར་ཚང་གཞུང་༧སྐྱབས་
མགོན་ཡོངས་འཛིན་པ་མཆོག་སྐུ་འཁོར་ལྟོས་བཅས་ཀྱི་སོལ་ཕོགས་སོགས་ཞབས་ཕྱི་གང་དགོས་བསྒྲུབས་པ་
ཡིན། དེ་ནས་གྱང་ཐོག་གཅིག་ཙམ་གྲུབ་པའི་མཚམས་སུ་ཡང་༧སྐྱབས་མགོན་མཆོག་དང་ངེད་དཔོན་སློབ་
ཕེབས། བུམ་གཏེར་ཟངས་བུམ་ཆེན་པོ་དགུ། དབུས་དང་ཕྱོགས་མཚམས་བརྒྱད་དུ་རྫས་དང་དགོས་ཆས་
སྒྲུབ་པ་ལག་ལེན་ཚད་ལྡན་རང་བྱས་ཏེ་བཞག ང་རང་གིས་ཀྱང་འདི་སྐབས་ཚོར་སྔ་དྲོ་རེ་བཞིན་ཆོས་སྐྱོང་དང་
ཡུལ་ལྷའི་རིགས་ལ་བསངས་གསོལ་གསེར་སྐྱེམས་ཕྲིན་བཅོལ་སོགས་ནན་ཆེར་བགྱིས་པས་ལས་མི་ཀུན་ལ་
འགལ་རྐྱེན་ཕྲན་བུ་ཙམ་ཡང་མ་བྱུང་སོགས་དཀར་ཕྱོགས་ལ་མངོན་པར་དགའ་བའི་ལྷ་ཀླུ་འབྱུང་པོ་རྣམས་དང་།
རྡོ་རྗེ་ཆོས་སྐྱོང་སྲུང་མ་རྣམས་ཀྱིས་མཐུན་རྐྱེན་སྒྲུབ་ཀྱིན་ཡོད་པ་འདྲ་བ་ཞིག་ནི་ངེས་པར་བྱུང་། ཞེས་འཁོད།
དགུང་ལོ་བཅུ་དགུ་སྟེ། སྤྱི་ལོ་༡༧༤༨ལོ་ནས། ས་འབྲུག་ཟླ་བ་ལྔ་པའི་ཚེས་བཅུ་ཆེན་མོ་བཙུགས། འདི་
སྐབས་ནས་གཙུག་ལག་ཁང་གི་ཕྱི་རྒྱ་རགས་པ་གྲུབ། གྲྭ་ཤག་རྣམས་ཀྱང་ཕལ་ཆེར་འགྲིག་འདུག་པས་སངས་



རྒྱས་སྟོང་སྐུ། ཚེས་བཅུ་སྒྲུབ་ཆེན་གྱི་ཕོ་བྲང་ཞི་དྲག་གིས་མཚོན་པའི་སྐུ་གསུང་ཐུགས་རྟེན་ཡོད་དོ་ཅོག་དང་།
རྗེ་གོང་མའི་སྐུ་གདུང་རིན་པོ་ཆེ་སོགས་རིམ་གྱིས་གདན་དྲངས་ནས་དེ་རྗེས་ཟླ་བ་དྲུག་པའི་གཟའ་ཚེས་བཟང་
བ་གཅིག་ལ་གྲྭ་མང་རྣམས་སྔོན་ལ་བྱོན་གྲུབ་པ་བྱས། ངེད་དཔོན་སློབ་ཧྲག་བསྡུས་འགའ་ཞིག་རྗེས་ནས་ཡོང་
ལ་དགེ་འདུན་རྣམས་ཀྱིས་བསུ་བ་ཐོགས་རོལ་དང་བཅས་པས་བསུས་པའི་ཁྲོད་ནས་མ་ཎི་བ་ཚུལ་ཁྲིམས་མཐར་
ཕྱིན་གྱིས་ངེད་ཀྱི་རྟ་ཁ་བླངས་སོང་བ་ཆོས་སྡེ་གསར་རྒྱག་འདི་པ་འདེབས་པ་ལ། དགེ་འདུན་དག་ཅིང་གཙང་
བའི་རྟེན་འབུལ་ཕུན་སུན་ཚོགས་པ་དང་བཅས་ངེད་རང་བླ་མ་གྲྭ་ཚང་ཐམས་ཅད་དེ་ཉིན་ནས་དཔལ་ཕུན་ཚོགས་
ཆོས་འཁོར་གླིང་དུ་གཞིས་ཕབས་ནས་བསྡད་པ་ལགས་སོ། །
དེ་ནས་སྐྱེས་བདག་ཅེས་པ་ལྕགས་མོ་ལུག་ལོར་ཀརྨ་ལྷ་སྟེང་དུ་སྐུ་ཞབས་སི་ཏུའི་མདུན་ནས་སྒྲ་གཞུང་
གསན་བཞེས་གནང་བའི་དུས་སྐབས་སུ། དགོན་གྱི་ཤིང་བཟོ་བའི་ལས་ཀ་སོགས་འགྲུབ་ནས་བོད་དུ་ཕྱིར་ལོག་
བྱས་པའི་སྐོར་རྣམ་ཐར་ལས། ཇི་བཞིན་བསམ་དོན་ལྷུན་གྲུབ་ཀྱིས་གཙུག་ལག་ཁང་གསུམ་ཐོག་གཞལ་ཡང་ཁང་
དང་བཅས་བགེགས་མེད་གྲུབ་པའི་ལེགས་སྐྱེས་ཇ་དངུལ་རྟ་ཞྭ་གོས་ལྷམ་ཕོ་ཆས་གོ་མཚོན་སོགས་ཡོན་འབུལ་
མགུ་བར་བཏབ་ནས་དབུ་མཛད་བསྟན་པ་ཚེ་རིང་དང་ཕུན་ཚོགས་ཚེ་རིང་གཉིས་བོད་དུ་བཏེགས་པའི་ཡར་
ལམ་ཐོན་ཕྱག་ཞུ་བར་བཏང་བྱུང་བ། ཞེས་རྒྱལ་དབང་འབྲུག་པ་ཞབས་ཡོངས་རྣམ་གཉིས་སོགས་ལ་སྐྱབས་
འཇུག་ཞུ་རྟེན་མཚམས་ཞུས་ཞུ་ཡིག་འབུལ་རྒྱུ་བསྐུར་ཚུལ་སོགས་འཁོད། དེ་ནས་ཨངྒི་ར་ཞེས་པ་ཆུ་ཕོ་སྤྲེལ་
སྤྱི་ལོ་༡༧༥༢ལོའི་དཔྱིད་སོས་ནས་གཙུག་ལག་ཁང་རྟེན་གྱི་སྟེང་འོག་བར་ཁྱམས་གཟིམས་ཆུང་སྒོ་ཁང་བཅས་
ཀྱི་ཤིང་ཚོན་དང་། སྒོ་ཁང་གཡས་གཡོན་དུ་སྒོ་སྲུང་ཀྱི་ཚུལ་དུ་ཕྱག་རྡོར་རྟ་མགྲིན་གདུགས་དཀར་ཁྲོ་བོ་བདུད་
རྩི་འཁྱིལ་བ་རྒྱལ་ཆེན་སྡེ་བཞི་ཕྱོགས་སྐྱོང་གཞི་བདག་སོགས་ཀྱི་ལྡེབ་བྲིས་བཅས་ལས་གྲྭ་ཚུགས་པའི་དབུ་
མཛད་ལྷ་ཆེན་ཚེ་དབང་གྲགས་པ། དེའི་སྐུ་མཆེད་པདྨ་ཚེ་དབང་སོགས་ཀར་ཤོད་པ་དང་། གཞན་སྟོད་སྨད་ཀྱི་
ལྷ་བྲིས་པ་དང་ཚོན་སྦྱར་བ། གདུང་རྒྱན་དང་སྦྱར་བསྐོས་འབྲུག་དང་ཆུ་སྲིན་པ་ཏྲ་བཀྲ་ཤིས་རྫས་རྟགས་སྤྲིན་
དང་ཤིང་ལོ་སོགས་ཚོན་རྩི་གྲུབ་བསྟུན། སོ་སོའི་གནས་སུ་སྦྱོར་མཁན་གྱི་མགར་བ་བཅས་ཀུན་དྲིལ་ལས་
ཚན་བརྒྱད་ཅུ་སྐོར་གྱིས་འདི་ལོ་དང་། དེ་འཕྲོས་ལོ་རྗེས་མའི་དཔྱིད་སོས་དེར་ལས་ཚན་ཉུང་བསྡུས་ཤིག་གིས་
མཐར་གྲུབ་པར་བྱས་པའི། ཚོན་མཚལ་ལི་ཁྲི་སྤང་མཐིང་སྐག་རམ་སོགས་དང་། གསེར་སྦྱང་མ་དང་ལྷག་
ཏུ་གསེར་ཤོག་ཀྱང་གཏོས་ཆེ་བར་སེར་སྣའི་མདུད་པ་བྲལ་བ་བཏང་ནས་ཚོན་སོགས་ཕྲན་བུའི་ལག་འཛངས་
བྱུང་ཉེར་དེ་མ་ཐག་ཏུ་གང་ལ་གང་འདོད་ཀྱི་ལག་འབྱོར་བྱུང་བ་དང་། སྤང་མཐིང་སོགས་ཀྱི་འབུད་ཡུལ་གཙོར་
གཡུ་ལུང་ནས་བསྐོས་པ་གཞན་དང་མ་འདྲ་ཙམ་གྱིས་ཁུང་ཐོན་པ་སོགས་རྡོ་རྗེ་ཆོས་སྲུང་དང་དཀར་ཕྱོགས་
གཞི་བདག་རྣམས་ཀྱིས་འཕྲིན་ལས་བསྒྲུབ་པའི་གྲོགས་སུ་བགྱིས་པར་སེམས། གཙུག་ལག་ཁང་འདི་ཤིང་ཆའི་
18
ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



༠ འདུ་ཁང་ནང་ངོས་ཀྱི་ཆ་ཤས་ཙམ།
རིགས་སྲ་བརྟན་འཇམ་དྭངས་དང་སྦྱར་བསྐོས་རྣམ་མང་ཚོན་རྩི་སོགས་ལ་ཐམས་ཅད་ཡིད་སྨོན་པ་ཞིག་བྱུང་།
དབུ་མཛད་ནས་གཙོས་ལྷ་ཆེན་རི་མོ་དྲག་ཤོས་པ་བཅོ་ལྔ་སྐོར་ལ་ཐོག་མཐའ་བར་གསུམ་དུ་སྟོན་མོ་སྟོན་གདན་
དཔའ་དར་སོགས་མ་བརྩིས་པར་ཡོན་དུ་ཟླ་རེར་འཁོར་དྲུག་རེ་དང་། དེ་འཕྲོས་རྣམས་ལ་ཇ་བག་གསུམ་རེ།
འཕྲོས་རྣམས་ལ་ཇ་བག་གཉིས་རེ་རྩིས་ཀྱི་ཇ་དར་གོས་གཡུ་བྱུ་རུ་སྤོས་ཤེལ་གོ་མཚོན་རྟ་མཛོ་གནག་ཕྱུགས་
རིགས་གང་ལ་གང་འདོད་ཀྱིས་ཡོན་རྫོངས་མགུ་བར་བཏབ། གཙུག་ལག་ཁང་འདིའི་ཐོག་མཐའ་བར་དུ་དངོས་
རྫས་ཆེ་ཕྲ་ཀུན་དང་། རང་གཞན་ཀུན་གྱི་སྒྱུ་ལུས་ཀྱིས་བྱ་བ་བྱས་པ་ཐམས་ཅད་ཀྱིས་འབྲེལ་ཅན་སྔོན་དུ་འགྲོ་
བའི་མཁའ་ཁྱབ་ཀྱི་སེམས་ཅན་ཐམས་ཅད་བླ་ན་མེད་པའི་བྱང་ཆུབ་མྱུར་དུ་ཐོབ་པ་དང་། གནས་སྐབས་སུ་ཡང་
ནད་མཚོན་མུ་གེ་སོགས་འཇིགས་པ་ཆེན་པོ་བརྒྱད་དང་བཅུ་དྲུག་ལས་ཐར་ཞིང་འབྱུང་བ་ཆེན་པོ་ཁོད་སྙོམས་
པའི་ཆར་ཆུ་རྟག་ཏུ་འབེབས་ལ་ལོ་ཕྱུགས་བསོད་ནམས་དཔལ་འབྱོར་བདེ་སྐྱིད་རྒྱས་པ་དང་། བསྟན་པ་རིན་པོ་
ཆེ་སྤྱི་དང་། བྱེ་བྲག་སྙིང་པོའི་དོན་བརྒྱུད་བསྟན་པའི་པད་མོ་ཉིན་ནས་ཉིན་གྱིས་དཔལ་བཞིན་ཕྱོགས་བཅུར་
རྒྱས་པའི་བསྔོ་བ་སྨོན་ལམ་གྱིས་རྒྱས་ཐེབས་པར་བྱས་ཞེས་འཁོད་ཡོད། །



དེ་ལྟར་ངོ་མཚར་ཁྱད་དུ་འཕགས་པའི་གཙུག་ལག་ཁང་དེ་ཉིད་ལོ་ལྔའི་ནང་དུ་གྲུབ་ཅེས་འཁོད་པ་ནི། སྤྱི་ཁོག་
རགས་པ་ཙམ་གྲུབ་པ་ལ་དགོངས་པ་ཡིན་གྱི། ཐོག་མར་ཆུ་གླང་ལོར་རྨང་གཏིང་བ་ནས་བརྩམས་ཕྱི་ནང་གི་
ཚོན་རྩི་དང་བཅས་མཐའ་ཡོངས་སུ་གྲུབ་པ་ནི་དཔལ་གདོང་ཞེས་པ་ཆུ་བྱ་སྟེ་སྤྱི་ལོ་༡༧༥༣ལོར་སོས་ཐོག་ལ་
ཡིན་པར་གསལ་བས་དེ་ན་ཁྱོན་དབྱར་དགུ་ཐོགས་པར་སྣང་ཞིང་། རྗེ་བླ་མ་གང་ཉིད་ནས་དེའི་རིང་དམ་ཅན་
སྲུང་མ་དང་། དཀར་པོའི་ཕྱོགས་ལ་དགའ་བའི་ལྷ་ཀླུ་གཞི་བདག་རྣམས་ལ་གྲོགས་དན་དགོས་པའི་ཕྲིན་བཅོལ་
བཀའ་ཡིས་བདམས་ཤིང་ནག་ཕྱོགས་འདྲེ་སྲིན་འབྱུང་པོ་ཐུགས་རྗེའི་སྟོབས་ཀྱིས་ཟིལ་གྱིས་གནོན་པར་མཛད་
པས་བར་གཅོད་ཀྱི་ཉེར་འཚེ་ཕྲ་མོ་ཙམ་ཡང་མ་བྱུང་བར་ལས་ལམ་ཐམས་ཅད་དགེ་བར་འཁྱོལ་བ་དེའི་ཚེ་ཕྱི་
ནང་གི་རྟེན་དང་བརྟེན་པར་བཅས་པ་གསར་རྙིང་ཡོངས་ལ། རབ་ཏུ་གནས་པ་རྒྱ་ཆེར་སྤེལ་བར་བཞེད་དེ། ཞྭ་
དམར་ཅོད་པན་འཛིན་པ་བཅུ་པ་ཆོས་གྲུབ་རྒྱ་མཚོ་དང་སི་ཏུ་པཎ་ཆེན་དྷརྨ་ཀཱ་ར་ཡབ་སྲས་གདན་འདྲེན་ཞུས་
པའི་སྐོར་རང་ཚུལ་ལྷུག་པར་སྨྲས་པ་མ་བཅོས་གཉུག་མའི་རང་གྲོལ་ལས། ཟླ་བ་དགུ་པའི་ཚེས་བརྒྱད་ལ་བླ་མ་
བསྟན་འཛིན་དབང་ཕྱུག་དང་། སངས་རྒྱས་མཆོག་གྲུབ་དཔོན་སློབ་སྤྱན་འདྲེན་ཆིབས་ཁ་ལ་བཏང་། །
གུར་མོ་ཆེ་འབུབ་རྩིས་ཀྱི་ཀ་བ་ཕུར་པ་སོགས་ཉེར་མཁོ་ཆ་ལག་རྣམས་བསགས། རབ་གནས་ཞུ་རྩིས་
ཀྱིས་དེར་འདུས། བཀའ་བརྒྱུད་སྒྲུབ་ཆེན་གྱི་ཕོ་བྲང་ཞི་དྲག་ཡང་ཟབ་ཐུགས་སྒྲུབ་སྒྲུབ་ཆེན་གྱི་བཀོད་པ།
ཟངས་མདོག་དཔལ་རིའི་ཕོ་བྲང་། མདོ་སྔགས་ཀྱི་ཕྱི་ནང་གསང་བའི་མཆོད་ཚོགས་ཆ་ལག་དང་བཅས་པ་
བཤམས། དུས་རིམ་འཆར་ཆེན་གྱིས་དགུ་པ་མགོན་པོའི་སྒྲུབ་མཆོད་ཀྱང་ཚུགས་ནས། གྲོལ་བའི་ཉིན་བླ་
མ་བསྟན་པ་འབྱོར་བ་སངས་རྒྱས་མཆོག་སྒྲུབ་ཆིབས་ཁར་བཞག་ནས། རྗེ་ཡབ་སྲས་སྨིན་དྲུག་ཟླ་བའི་ཚེས་
གསུམ་ལས་མི་ཕྱི་བར་དཔལ་སྤུངས་ནས་ཆིབས་བསྐྱོད་པ་ཡོད་ཚུལ་ཕེབས་པ་མོས་གུས་ཀྱི་ཉམས་འབར་
བའི་དགའ་བ་དང་སྤྲོ་བའི་སྣང་བ་འགྱུར། ཚེས་བཞིར་ཕྱག་མཛོད་དམ་ལྷུན་དཔོན་གཡོག་ཆིབས་བསུར་
བཏང་། བླ་གཡེ་མཐིལ་དུ་གུར་མོ་ཆེ་ཕོ་བྲང་བཀྲ་ཤིས་འོད་འབར་མཐོང་གྲོལ་ཕུབ། བླ་བྲེས་ཡོལ་བ་ཀ་རྒྱན་
འཕན་གདུགས་རྒྱལ་མཚན་ཕྱི་འཕུར་དར་དཔྱངས་སོགས་ཀྱིས་མཛེས་པར་བརྒྱན། གཙུག་ལག་ཁང་སྟེང་
འོག་བར་གསུམ་ནས་བྱི་དོར་གྱིས་གཙང་བར་བྱས། དྲ་བ་དྲ་ཕྱེད་བླ་བྲེ་ཡོལ་བ་འཕན་གདུགས་སོགས་རིན་པོ་
ཆེ་དང་བཟང་གོས་ཀྱི་རྒྱན་བཀོད་ཀྱིས་ཉེ་བར་བཀླུབས་ཏེ། དཀོན་མཆོག་རིན་པོ་ཆེ་རྣམ་པ་གསུམ་དང་རྩ་བ་
གསུམ་གྱི་སྐུ་གསུང་ཐུགས་རྟེན་རྣམ་མང་བཀྲམ་པ་ལ་མཆོད་སྤྲིན་བཟང་ཞིང་གྱ་ནོམ་པ་དང་ཁྱད་པར་གཟིམས་
ཆུང་སྟེང་མར་རྗེ་ཡབ་སྲས་བཞུགས་རྒྱུའི་རྩིས་ཀྱི་བླ་བྲེ་སོགས་སྤྱན་གཟིགས་ཀྱི་བཀོད་པ་ཕུན་སུམ་ཚོགས་
པར་བྱས། ཚེས་བཅུ་གཅིག་ཉིན་ཁོ་བོ་རང་དང་། གྲུ་གུ་བསོད་སྙིང་སྤྲུལ་སྐུ། ཆོས་བསམ་སྤྲུལ་སྐུ། ངེད་
རང་སྒར་གྱི་བླ་མ་དབུ་ལས་དྲག་གྲས་ཁག་བཅས་དཔོན་སློབ་ཉེར་ལྔ་ཆིབས་བསུར་སོང་བ་སྦས་དཀར་ཐང་དུ་
20 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



མཇལ། སྒོ་གསུམ་གུས་པས་ལྷ་ཕྱག་སྔོན་དུ་འགྲོ་བས་མཇལ་དར་
ཕུལ། བཞུགས་གྲལ་འཁོད་ནས་གནས་ཚུལ་གྱི་གསུང་འཕྲོས་ཐར་
ཐོར་གནང་བའི་སྐབས་ཡུལ་མིའི་གསོལ་ཞོ་འབུལ་མི་ཞིག་བྱུང་བར་
སྐུ་ཞབས་བགྲེས་པ་ནས་བཀྲ་ཤིས་པའི་རྫས་ཡིན་ཕྱིར་ཞུས་ཤིག་
ཞེས་བཀའ་ཕེབས་པ་ཀུན་ཐིམ་པར་བྱས། དེ་ནུབ་ངེད་དཔོན་སློབ་
འཁོར་བཅས་སྒར་ཐོག་ཏུ་ཕྱིར་ཡོང་སྐུ་ཞབས་དཔོན་སློབ་ཐབ་བསུ་
ཁར་རང་སྒོར་བཞུགས། །
དེའི་སང་ཉིན་སྨིན་དྲུག་ཟླ་བའི་ཡར་ཚེས་བཟང་པོ་གསུམ་པའི་
ཉི་མ་རྩེ་ཤར་གྱི་དུས་ཚེས་བཟང་པོར་དད་མོས་གུས་པའི་ཞི་དུལ་
གྱིས་བསླབ་བཞིས་མཛེས་པའི་དགེ་འདུན་གྱི་སྡེས་སངས་རྒྱས་པའི་
མཚན་རྟགས་ན་བཟའ་ཆོས་གོས་རྒྱན་བཀོད་ཀྱིས་ཉེར་བར་བཀླུབས་
ཏེ་རྔ་རོལ་རྒྱ་གླིང་འཕན་གདུགས་རྒྱལ་མཚན་བ་དན་ཕྱེ་འཕུར་
སོགས་དང་བཀྲ་ཤིས་རྫས་རྟགས་འདོད་ཡོན་སོགས་ཕྱི་ནང་གི་
མཆོད་རྫས་སྣ་ཚོགས་པ་དང་། གཞན་ཡང་འཛམ་བུའི་གླིང་ཆེན་པོ་
འདི་ཡི་ཡུལ་གྲུ་ཐ་དད་པའི་མི་སྣ་རྒྱ་དཀར་ནག་ཧོར་སོག་བལ་བོད་
ཀྱི་གཙོ་བོ་དང་། ཕྱི་ནང་གི་གྲུབ་མཐའ་བཞུགས་པའི་མུ་སྟེགས་བོན་
པོ་དགེ་སློང་རིག་འཛིན་སོགས་སོ་སོའི་བཀོད་པའི་གོས་རྒྱན་ཆས་
དང་ཞལ་འབག་གི་གསོབ་བཅས་རྡོ་རྗེ་སེར་ཕྲེང་གི་མདུན་བསུས་ཏེ་
ཀརྨ་པ་ཞྭ་དམར་ཅོད་པན་འཛིན་པ་བཅུ་པ་ཆོས་གྲུབ་རྒྱ་མཚོ་དང་།
ཁམས་གསུམ་ཆོས་ཀྱི་རྒྱལ་པོ་པཎ་ཆེན་དྷརྨ་ཀཱ་ར་ཡབ་སྲས་ཕུན་
ཚོགས་ཆོས་འཁོར་གླིང་གི་དང་པོ་གུར་ཆེན་བཀྲ་ཤིས་འོད་འབར་
མཐོང་གྲོལ་ནང་དུ་སྤྱན་དྲངས་ནས་བདུད་བཞིའི་གཡུལ་ལས་རྣམ་
པར་རྒྱལ་བའི་མི་འཇིགས་སེང་གེའི་ཁྲི་ལ་ཞབས་མཐིལ་བཀོད་པ་
དང་རྡོ་རྗེ་སེར་ཕྲེང་གི་གཡས་བསྐོར་ནོར་བུ་འཁྱིལ་བ་གྲུབ་ནས་མོས་
གུས་གདུང་བས་ཡན་ལག་བདུན་པ་མཎྜལ་བཅས་སྔོན་དུ་འགྲོ་བའི་
མཇལ་དར་ཕུལ་ནས་བྱིན་རླབས་ཞུ་བ་དང་། རིམ་པས་གསོལ་སྟོན་
o གུ་རུའི་སྐུ་འདྲ་བྱིན་ཅན།
o ཁམས་སྤྲུལ་སྐུ་ཕྲེང་གསུམ་པ་འགྲོ་འདུལ་
ངག་དབང་ཀུན་དགའ་བསྟན་འཛིན་མཆོག་
གི་སྐུ་དམར་གདུང་བཞུགས་པའི་གདུང་རྟེན།



ཀྱང་ཞུས། དེ་ནས་ལྷན་རྒྱས་གཟིམས་ཆུང་དུ་ཕེབས། ཆོས་དང་འཇིག་རྟེན་ལུགས་ཟུང་གི་རྡོ་རྗེ་བཀའི་གསུང་
འཕྲོས་མོལ་བར་གནང་། ཕྱི་ཉིན་ནས་རབ་གནས་གནང་བའི་ཉེར་མཁོ་ཚགས་ནས་ཞལ་བཀོད་གནང་། ཚེས་
བཅུ་བཞི་ནས་རྟེན་བརྟེན་པར་བཅས་པའི་གཙུག་ལག་ཁང་དང་། དཀོན་མཆོག་རྩ་གསུམ་གྱི་སྐུ་གསུང་ཐུགས་
རྟེན་རྣམས་ལ་འདུ་ཁང་དུ་དཔལ་འཁོར་ལོ་སྡོམ་པ་མན་ངག་ལུགས་ལྷ་བཅུ་གསུམ་མའི་དཀྱིལ་འཁོར་ཞལ་ཕྱེས་
ནས་ལོ་ཆེན་རིན་བཟང་གི་གཞུང་སྡོམ་ཚིག་གསུམ་བཀོད་བཞིན་རབ་གནས་དོན་གསལ་ལུགས་ཀྱི་སྔོན་འགྲོ་
སྟ་གོན་ཞི་བའི་སྦྱིན་སྲེག དངོས་གཞི་རྒྱས་པའི་སྦྱིན་སྲེག་བདུན་ཕྲག་གཅིག་གི་རིང་དང་མཐར་བཀྲ་ཤིས་
རྗེས་ཆོག་བཅས་ཐོག་མཐའ་ཀུན་ཏུ་སྐུ་ཞབས་ཡབ་སྲས་ལྷན་རྒྱས་ཚོགས་དབུར་ཕེབས་ནས་བསྙེན་གྲངས་དང་
འདོན་པ་དལ་བྲེལ་སོགས་སྐུ་ཞབས་བགྲེས་པ་རང་ནས་ཚོད་འཛིན་གྱིས་ཐུགས་རྗེ་བླ་ན་མེད་པའི་བཀའ་དྲིན་
གནང་བ་དེའི་རིང་དེར་སྔར་དང་ཡེ་མི་འདྲ་བའི་སྒར་ཕྱི་ནང་ཀུན་དང་ཉེ་སྐོར་ལྷག་པར་འདུ་ཁང་དུ་དུས་རྟག་པར་
གཟི་བརྗིད་ཀྱི་བཀྲག་མདངས་འཚེར་གསལ་དང་དྲི་ཞིམ་པོའི་དྲི་ངད་ལྡང་བ་དང་སྐབས་སྐབས་སུ་ཟིལ་ཆེན་
པོས་རང་ཤུགས་ཀྱིས་དེར་གནས་ཀུན་སྣང་བ་འགྱུར་བ་ལྟ་བུར་ཡེ་ཤེས་པ་དངོས་སུ་ཐིམ་པའི་རྟགས་མཚན་
ཁྱད་པར་ཅན་བྱུང་། མགོ་ཟླའི་ཚེས་གཅིག་ལ་གཙུག་ལག་ཁང་གི་སྟེང་དུ་ངེད་རང་གི་གྲྭ་པ་ཁྲ་སི་འབྲུག་རྒྱས་
སམ་འཕྲིན་ལས་རབ་བསྟན་གྱིས་དངོས་རྫས་ལག་འདོན་གྱིས་བཞེངས་པའི་གསེར་ཟངས་ཀྱི་གཉྫི་ར་རྗེ་བཙུན་
དམ་པར་ནང་རྟེན་གཟུངས་འཇུག་རྣམས་རྗེ་དྷརྨཱ་ཀ་ར་རང་ཉིད་ཀྱིས་ཕྱག་བསྟར་གྱིས་གདུགས་དཀར་རྒྱལ་
མཚན་འཛུགས་ཆོག་སྒོ་ནས་རབ་གནས་བཅས་བཙུགས་པའི་བཀའ་དྲིན་དང་། ཡབ་སྲས་ལྷན་རྒྱས་ཀྱི་ཐུགས་
བཞེད་བཞིན། ཡང་ཟབ་ཐུགས་སྒྲུབ་ཆེན་མོ་ཉིན་ཆོག་གཅིག་བཏང་ནས་རྗེ་གོང་མ་ཀུན་དགའ་བསྟན་འཛིན་
གྱིས་ཉམས་སྣང་ཞལ་གཟིགས་ཀྱི་ཚེས་བཅུའི་དངོས་གཞིའི་བཀོད་པ་དང་དཔའ་བོ་གིང་ཆེན་བཞི་ཡི་ཕྱག་
འཚལ། རིག་མ་བཅུ་དྲུག་དང་མཁའ་འགྲོ་ཉེར་ལྔས་མཆོད་པའི་སྒེག་ཉམས་ཀྱིས་སོ་སོའི་གར་འཆམ་དང་། གུ་
རུ་མཚན་བརྒྱད་དང་བདུད་མགོན། ཞིང་སྐྱོང་སེང་གདོང་གི་འཆམ་བཅས་གཟིགས་མོ་ཕུལ་བར་ལྷ་ཚོགས་སོ་
སོའི་ཞལ་འབག་ཕུན་སུམ་ཚོགས་པ་དང་། སྟངས་སྟབས་ཉམས་འགྱུར་དང་ལྡན་པའི་ལྷ་ཚོགས་རྣམས་ལ་དགེ་
འདུན་གྱི་སྡེ་མང་པོས་བཀོལ་སྦྱོང་གནང་། འདི་སྐོར་ལ་མཆོད་མཇལ་མཁན་ཕྱོགས་ཁག་ནས་མི་སྐྱ་མང་པོ་
དང་། བླ་དཔོན་རིགས་ཀྱང་མི་ཉུང་ཙམ་འདུག་པ་ཐམས་ཅད་ཀྱི་བློ་ཁ་རྫོགས་པའི་ཆེད་དུ་བླ་དབྱེ་མཐིལ་དུ་སྐུ་
ཞབས་ཀརྨ་པ་ཡབ་སྲས་ནས་དབུ་ཞྭ་བསྒྲོན་པ་ཁྲོམ་དབང་བཅས་ཞུ་བསྐུལ་ཕུལ་ནས་ཞྭ་ཞལ་དང་བཀའ་དབང་
གནང་། རྗེ་ཡབ་སྲས་མགོན་པོ་ཚེ་མཐའ་ཡས་པའི་ངོ་བོར་ཞབས་པད་བསྐལ་བརྒྱར་བརྟན་ཅིང་འཕྲིན་ལས་
བྱ་བ་གྲུབ་པའི་ཡེ་ཤེས་ཀྱི་འཁོར་ལོས་བསྟན་འགྲོ་རྫོགས་ལྡན་གསར་པའི་ལང་འཚོར་སྦྱོར་བར་བཞུགས་པའི་
ཞབས་བརྟན་བདེན་ཚིག་གསོལ་འདེབས་དང་། མཁའ་འགྲོ་མ་འགྲོ་བ་བཟང་མོའི་ལུགས་ཀྱི་སུན་བཟློག་རྟེན་
22
ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



བྱུང་མཁའ་འགྲོའི་དར་ལམ་བཅས་བསྡུད་སོགས་རྟེན་འབྲེལ་གྱི་འཇུག་སྒོ་བཅས་སོགས་ནས་སྐུ་གསུང་ཐུགས་
རྟེན་གྱིས་མཚོན། གསེར་དངུལ་ཇ་དར་གནག་ཕྱུགས་སོགས་འབུལ་བསྙེན་རྒྱ་ཆེར་སྟབས་པའི་སྐོར་དང་།
གྲྭ་མང་ལ་གྲུབ་རྒྱལ་ལུགས་ཀྱི་ཚེ་རྟའི་དབང་གནང་བ་བཅས་དགོན་འདིར་ཞག་ཉེར་གསུམ་བཞུགས་ཆགས་
གནང་བའི་ཚུལ་སོགས་གོང་དུ་གསལ་བ་ལྟར་རོ། །
དེ་ནས་བཟུང་རབ་བྱུང་བཅུ་གསུམ་པའི་ས་ཕག སྤྱི་ལོ་༡༧༧༩དགུང་གྲངས་ལྔ་བཅུ་ལ་ཕེབས་པ་སྐུ་མྱ་
ངན་ལས་འདས་ཀྱི་བར། རྒྱལ་བསྟན་འཁོར་ལོ་གསུམ་གྱིས་འཛིན་སྐྱོང་སྤེལ་ཞིང་ཕལ་ཆེར་གཏན་ཆགས་
སུ་བཞུགས་པའི་གནས་དང་། གདན་ས་ལྟེ་བ་ནི་འདི་ཁོ་ན་ལགས་ཤིང་། དེར་མ་ཟད། སྐུ་རབས་ལྔ་པ་སྒྲུབ་
བརྒྱུད་ཉི་མ་དང༌། དྲུག་པ་བསྟན་པའི་ཉི་མ། བདུན་པ་མཁའ་ཁྱབ་ཉི་མ། བརྒྱད་པ་རིན་པོ་ཆེ་སྐལ་བཟང་
དོན་བརྒྱུད་ཉི་མ་མཆོག་གི་སྐུ་ཚེའི་སྟོད་སྤྱི་ལོ་༡༩༥༨བར། གདན་ས་འདི་གར་གཏན་ཆགས་སུ་བཞུགས་ཏེ་
མཛད་འཕྲིན་རྒྱ་ཆེར་བྱུང་བ་ལས་ཉམས་ཆག་བྱུང་མ་མྱོང་བ་ལགས་སོ། །དེ་ལྟར་གཙུག་ལག་ཁང་ཆེན་པོའི་
ཕྱི་ཁོག་གི་རྣམ་པ་གྲུབ་པ་གོང་དུ་གསལ་བ་ལྟར་གློ་འབུར་བཞི་སྒོ་ཁང་དང་བཅས་གསུངས་པ་ཐོག་མའི་འཆར་
བཀོད་འཁོར་ལོ་སྡོམ་པའི་དཀྱིལ་འཁོར་བློས་བསླང་གི་རྣམ་པར་ཡོད་ཀྱང་། ཕྱིས་དུས་ཤིག་ནས་ལྷོ་ཕྱོགས་མ་
གཏོགས་པའི་གློ་འབུར་དང་སྒོ་ཁང་རྣམས་བཅོས་ཏེ་གཙུག་ལག་ཁང་བོད་ལུགས་སྤྱི་མཚུངས་ལྟར་གྲུ་བཞི་པའི་
རྣམ་པ་ཅུང་ཟད་བཀོད་པ་བསྒྱུར་བ་ཡིན་ཚུལ་ངག་རྒྱུན་ལས་བྱུང་བ་ངེས་པར་སྣང་སྟེ། བྱང་ངོས་ཕལ་ཆེར་རྡོ་
རྩིག་དང་། གྱང་ཁ་གསར་གསོ་བྱས་པའི་ཤུལ་རྗེས་ཀྱང་མངོན་གྱི་ཡོད་པ་ནི་མདོ་ཁམས་ལྔ་པ་སྒྲུབ་བརྒྱུད་ཉི་
མའི་སྐུ་དུས་སུ་ཡིན་པར་ངེས་ཤིང་། དུས་ཕྱིས་པདྨ་ལུང་གི་གཟིམ་ཁང་བཞེངས་དུས་ཀྱི་ལོ་རྒྱུས་ལས་ཀྱང་
གསལ་བར་བྱུང་བས་སོ། །
གཞན་ཡང་མདོ་ཁམས་དྲུག་པའི་དུས་སྐབས་ནས་གཙུག་ལག་ཁང་གི་ཐོག་བརྩེགས་གཉིས་པའི་ལྷོ་ནུབ་
ཟུར་གདོང་ལ་གཟིམ་ཆུང་ཉི་སྡུག་དང་། དེའི་ཡང་ཐོག་ཏུ་དུས་ཕྱིས་མདོ་ཁམས་བརྒྱད་པའི་གཟིམ་ཆུང་ལེ་ལག་
བཅས་གསར་བཞེངས་གནང་བ་དང་། གཙུག་ལག་ཁང་གི་ཤར་སྒོའི་ཐོག་བརྩེགས་གཉིས་པར། མདོ་ཁམས་
དྲུག་པའི་སྐུ་སྲས་ཆོས་ཀྱི་སེང་གེའི་གཟིམས་ཆུང་དང་། དེའི་ཐོག་བརྩེགས་གོང་མར་ཐེག་ཆེན་ཕོ་བྲང་མདོ་
ཕྲུག་རྣམས་བྱུང་། རྩ་བའི་གཙུག་ལག་ཁང་རྒྱ་ཆེ་བ་ཐོག་སོ་ཆེན་པོ་གསུམ་གྱི་སྟེང་རྟེན་ཐེག་ཁང་གིས་གཏེགས་
པའི་གསེར་ཟངས་ཀྱི་རྒྱ་ཕིབས་ཆེན་མོ་གཉྫི་ར་བུམ་པ་དང་བཅས་པ། ཟུར་གདོང་ཐོག་འོག་རྣམས་སུ་གསེར་
ཟངས་ཀྱི་རྒྱལ་མཚན་རྣམ་མང་གིས་བརྒྱན་པ་རྣམས་དང་། དྲི་གཙང་ཁང་གི་ཐུབ་ཆེན་གཙོ་འཁོར་བཅས་ནི་
མདོ་ཁམས་ལྔ་པ་སྒྲུབ་བརྒྱུད་ཉི་མས་བཞེངས་པར་གྲགས་སོ། །
གཙུག་ལག་ཁང་དབུས་མའི་གཡས་ཟུར་ནུབ་ནས་ཤར་དུ་ཁ་ལྟ་བར་རྒྱུད་སྡེ་ལྷ་ཁང་ཞེས་གོང་མ་སངས་



རྒྱས་བསྟན་འཛིན་ནས་ཀཐོག་རྡོ་རྗེ་གདན་གྱི་ལྷ་ཁང་ཇི་ལྟ་བ་བཞིན་བཞེངས་པར་བཞེད་པར་ཡིན་འདུག་ནའང་
སྐུ་ཚེ་མ་བརྟན་པར་དགོངས་པ་ལམ་ལུས་ཤོར་བའི་དགོངས་རྫོགས་ཆེད་དུ་བཞེངས་པ་ཐོག་སོ་གསུམ་པ། དྲི་
གཙང་ཁང་དང་། ཚོགས་ཁང་། སྒོ་འཕྱོར། སྟེང་ཐོག་ལྷ་ཁང་ཁག་བཅས་ཚོན་རྩི་དུས་ཐོག་མ་གྲུབ་ཅིང་དེ་མུར་
ལྷག་པ་ཕྱི་དུས་༧སྐྱབས་རྗེ་བཀའ་དྲིན་ཅན་མདོ་ཁམས་བརྒྱད་པ་རིན་པོ་ཆེས་ཚོགས་ཞིང་ཁང་ཐོག་བརྩེགས་
ཆེན་པོ་བཞི། དབུས་ཕྱུ་བུར་ཕུབ་པའི་རྒྱང་མཐོང་ཆེན་པོ་གཅིག་སྟེ་ཁྱོན་ཐོག་བརྩེགས་ལྔ། འཁོར་ཡུག་གི་
གདུང་འདེགས་ཀ་རིང་ཞེ་བཞི་དང་ཡང་རིང་བཞི་སྟེ་ཞེ་བརྒྱད། འོག་གི་བར་འཁྱམས་འདེགས་པའི་གདུང་
བཅུ་དྲུག་སྟེ་བསྡོམས་ཀ་བ་ང་དྲུག་ཁ་གསལ་དང་། གཙུག་ལག་ཁང་དབུས་མའི་ཤར་གཡོན་ཕྱོགས་སུ་མདོ་
ཁམས་བརྒྱད་པ་རིན་པོ་ཆེས་གསར་བཞེངས་བཤད་གྲྭ་ལྷ་ཁང་ཐོག་རྩེགས་གསུམ་ཀ་བ་བཅུ་དྲུག ཤག་སྐོར་
ཁང་མིག་སྟེང་འོག་བརྒྱད་ཅུ་ཙམ་དང་། སྤྱིར་དགོན་པའི་གླིང་ཡས་མས་བར་སོགས་གྲྭ་ཤག་ཁང་སྦྲེལ་ཐོག་
གཉིས་མ་གྲངས་༡༨༠ལྷག་ཙམ་དང་། སྒྲུབ་མཆོད་ཁང་གྲྭ་ཚང་བླ་བྲང་། སྤྱི་གཉེར་ཁང་སྡེ་ཚན། ཚོགས་མང་
གི་ཐབ་ཆེན། གླིང་ཕྱིར་ལྕགས་རིས་བསྐོར་བ་དང་བཅས་ཏེ་ཕྱིའི་གཙུག་ལག་ཁང་གསར་རྙིང་ཆེ་གྲས་འཁོར་
དང་བཅས་པའི་ལོ་རྒྱུས་རགས་རིམ་བརྗོད་པའོ། །འཇིག་རྟེན་ཞི་བདེར་དགའ་བའི་ལྷ་དང་མིས། །ཚོགས་གཉིས་
གཅེས་ནོར་གསོག་པའི་གན་མཛོད་ཁང་། །ཕུན་ཚོགས་ཆོས་ཀྱི་འཁོར་ལོས་རྒྱས་བཏབ་གླིང་། །མཁའ་ལྡིང་
གནས་ཀྱི་མཆོད་སྡོང་རྗེས་འགྲོ་བ། །སངས་རྒྱས་མཛད་པ་མཛད་པའི་མདོ་ཁམས་པའི། །ཕྱག་རིས་རྟེན་དང་
བརྟེན་པའི་བཀོད་པ་མཛེས། ། ཞེས་སོ། །
བརྟེན་པ་སྐུ་གསུང་ཐུགས་རྟེན་གྱི་སྐོར། དེ་ཡང་རབ་བྱུང་བཅུ་དྲུག་པའི་ས་ཕག སྤྱི་ལོ་༡༩༥༩ཡན་ཆད་
ཀྱི་ནང་རྟེན་རྒྱལ་བའི་སྐུ་གསུང་ཐུགས་ཀྱི་རྟེན་དང་། མཆོད་གྲུབ་ཡན་ལག་དང་བཅས་པའི་ཡོ་བྱད་དངོས་
རིགས་རྩ་ཆེན་གྱི་རིམ་པ་ཇི་ལྟར་བྱུང་ཞིང་བཞུགས་པའི་ཚུལ་ནི་ཀཐོག་སི་ཏུ་སྐུ་ཕྲེང་གསུམ་པ་ཆོས་ཀྱི་རྒྱ་
མཚོའི་དབུས་གཙང་གནས་སྐོར་ལམ་ཡིག་ནོར་བུ་ཟླ་ཤེལ་གྱི་སེ་མོ་དོ་ཞེས་པ་དང་། ཁམས་པ་སྒར་གྱི་གདན་
ས་སྟོད་སྨད་བར་སྔ་ཕྱིའི་བྱུང་བརྗོད་རྩོམ་གྱི་རིམ་པ་བདེན་པར་སྨྲས་པ་དྲང་སྲོང་རྒད་པོའི་དལ་གཏམ་སོགས་
ལས་གསལ་བས་འདིར་བཀོད་མེད། སྔོན་སྐུ་རྟེན་བཀའ་བརྒྱུད་གསེར་ཕྲེང་དང་། སངས་རྒྱས་སྟོང་སྐུ་རྒྱབ་
ཡོལ་ནང་དང་པོ་སེམས་བསྐྱེད་ཚུལ་དང་། འོག་ཏུ་ཁྲིའི་ཕྲེད་ལ་སྐལ་བཟང་གི་ཚིགས་བཅད་གཉིས་རེ་གསེར་
བྲིས་སོགས་གསེར་ཟངས་དང་། ཙན་དན། ལི། སྨན་འདམ་སོགས་ལས་གྲུབ་པའི་སྐུ་འབུར་གྲངས་མེད་དང་།
གསེར་བྲིས་ཀྱི་ཞལ་ཐང་སོགས་ཞལ་ཐང་དང་ལྡེབས་རིས་རྣམས་ཀྱང་སྤུས་དག་ཁོ་ན། གསུང་རྟེན་བཀའ་
འབུམ་དང་རྣམ་ཐར་གཞུང་འགྲེལ་རྒྱུད་སྡེའི་དཔེ་ཆ་སོགས་ཁྱོན་གསུང་རབ་གླེགས་བམ་པོད་གྲངས་ཁྲི་གསུམ་
ཙམ། ཐུགས་རྟེན་རྒྱུ་ཅི་རིགས་ལས་གྲུབ་པའི་མཆོད་རྟེན་སྣ་མང་དང་། བླ་མ་སྐུ་ཕྲེང་རིམ་བྱོན་གྱི་གདུང་རྟེན་
24
ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



རིན་པོ་ཆེའི་རིགས་མ་ཚང་བ་མེད་པས་བརྒྱན་པ་སོགས་སོ་སྐྱེའི་བློ་ཡུལ་ལས་འདས་པ་ལྟ་བུ་རྣམས་མཁྱེན་
པར་འདོད་ན་གོང་གསལ་གྱི་དཀར་ཆག་དག་ལ་ཞིབ་ཕྲ་འཁོད་འདུག་པས་གཟིགས་པར་འཚལ། འདིར་ཡིག་
ཚོགས་ལ་འཇིགས་ཏེ་བྲི་བའི་ངལ་བ་མ་བྱས། མདོ་ཁམས་ནོར་འཛིན་ཡངས་པའི་ཕྱོགས་འདིར་བསྟན་པ་སྤྱི་
དང་ཡང་སྒོས་དཔལ་ལྡན་འབྲུག་པ་བཀའ་བརྒྱུད་ཀྱི་ལུང་དང་རྟོགས་པའི་བསྟན་པ་རིན་པོ་ཆེ་འཁོར་ལོ་གསུམ་
གྱིས་སྤེལ་བ་ལ་གཞན་དྲིང་མི་འཇོག་པའི་སྐྱེས་བུའི་ཁྱུ་མཆོག་མདོ་ཁམས་པར་གྲགས་པའི་བསྟན་འཛིན་ཆོས་
ཀྱི་ཉི་མས་དཔལ་ཕུན་ཚོགས་ཐུབ་བསྟན་ཆོས་འཁོར་གླིང་གི་རྩ་བའི་གདན་ས་འདི་ཉིད་རབ་བྱུང་བཅུ་གཉིས་
པའི་ཤིང་གླང་སྤྱི་ལོ་༡༧༤༦ལོར་ཕྱག་བཏབ་པ་ནས་བརྩམས་ཏེ་སྐུ་ཕྲེང་རིམ་པར་བྱོན་པའི་ཐུགས་རྗེའི་ཕྱག་
རིས་ལས་འཁྲུངས་པའི་ལྷ་དང་བཅས་པའི་འགྲོ་བའི་བསོད་ནམས་ཀྱི་ཞིང་མཆོག་གཙུག་ལག་ཁང་ཆེ་ཕྲ་དང་།
ནང་རྟེན་རྒྱལ་བ་རྗེས་འཇུག་སློབ་མར་བཅས་པ་རྣམས་ཀྱི་སྐུ་གསུང་ཐུགས་རྟེན། མཆོད་པའི་ཡོ་བྱད་མ་ལག་
དང་བཅས་དངོས་རིགས་ཤིན་ཏུ་རྩ་འགངས་ཆེ་ཞིང་གྲངས་མེད་པ་བཞུགས་པ་ཡིན་ཀྱང་སྤྱི་ལོ་༡༩༥༩ལོ་ནས་
དུས་འགྱུར་དབང་གིས་རྟེན་བརྟེན་པ་བཅས་པ་གཏོར་བཤིག་ཚབས་ཆེན་བཏང་བས་ཕལ་ཆེར་ཤུལ་རྗེས་ཙམ་
དུ་སོང་བ་ནི་ཀུན་གྱིས་མཁྱེན་གསལ་ལྟར་རོ། །



ཆོས་སྡེ་འདིར་བཤད་སྒྲུབ་སྔགས་ཀྱི་ཉམས་བཞེས་ཇི་ལྟར་མཛད་ཀྱིན་ཡོད་པའི་སྐོར། ཆོས་སྡེ་ཆེན་པོ་འདི་
ཉིད་ཀྱི་བསྟན་བདག་གཙོ་བོ་གཅིག་ནི་ཁམས་སྤྲུལ་རིན་པོ་ཆེ་ཡིན་ཞིང་། གཞན་མདོ་ཁམས་དྲུག་པ་བསྟན་པའི་
ཉི་མའི་གཏེར་སྲས་ཆོས་ཀྱི་སེང་གེས་དབུས་པའི་སྤྲུལ་པའི་སྐུ་བཅོ་ལྔ་ཞེས་འཁོད་ཀྱང་འཕེལ་འགྲིབ་ཅི་རིགས་
བྱུང་སྣང་། དགེ་འདུན་པ་སྔར་སུམ་བརྒྱ་ཞེས་གྲགས་ཀྱང་ཕྱིས་ཞལ་གྲངས་ཉིས་བརྒྱ་ཙམ་འཁོད། དེ་དག་
རྣམས་ཀྱིས་བཤད་སྒྲུབ་ལས་གསུམ་སོ་སོའི་ཉམས་བཞེས་དང་ཕྱག་ལེན་ཇི་ལྟར་མཛད་པ་ནི། རྗེ་མདོ་ཁམས་
པ་བསྟན་འཛིན་ཆོས་ཀྱི་ཉི་མས་གསར་འཛུགས་གནང་བའི་བཤད་གྲྭ་ནི་རྫ་སྟོད་གྱིང་ཕུ་མཚན་ཉིད་དགོན་རྣམ་
རྒྱལ་ཆོས་འཁོར་གླིང་ཡིན་ཏེ་དེའི་ལོ་རྒྱུས་སོགས་ནི་འོག་ནས་འབྱུང་བ་ལྟར་དང་། དུས་ཕྱིས་༧སྐྱབས་མཆོག་
མདོ་ཁམས་པ་རིན་པོ་ཆེ་སྐལ་བཟང་དོན་བརྒྱུད་ཉི་མས་དགོན་པ་ཉིད་དང་འདབ་འབྲེལ་བར་རྟེན་གཞི་གཙུག་
ལག་ཁང་དང་གྲྭ་ཤག་སོགས་གསར་བཞེངས་གནང་བའི་ཚུལ་གོང་དུ་བཀོད་པ་ལྟར་དང་། གཞུང་ལུགས་
བཤད་པའི་གྲྭ་སྡེ་རབ་བྱུང་བཅུ་དྲུག་པའི་ཆུ་སྦྲུལ་སྤྱི་ལོ་༡༩༥༣ལོར་དབུ་འཛུག་གནང་བ་སྟེ་མཁན་པོ་སོགས་
དགེ་འདུན་ཞལ་གྲངས་བཞི་ཅུ་ཙམ་ཞེས་དགོན་དེབ་དུ་འཁོད་ཅིང་། བཀའ་པོད་ལྔ་གཙོ་བོར་གྱུར་པའི་གཞུང་
དང་རིག་གནས་ཀྱི་ཚོགས་ལ་སློབ་སྦྱོང་དང་གཞི་གསུམ་གྱི་ཕྱག་ལེན། ས་ཁྱི་སྤྱི་ལོ་༡༩༥༨ལོའི་སོས་ཐོག་
༠ ཁམས་པ་སྒར་གྱི་སློབ་གྲྭ་ཁང་།
26
ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



དབྱར་གནས་ཤིག་ཀྱང་ཚུགས་ཙམ་བྱུང་སྟེ་ལོ་ངོ་དྲུག་གི་རིང་འཆད་ཉན་བར་མ་ཆད་པར་བྱུང་བར་སྣང་ངོ༌། །
སྒྲུབ་སྡེ་ཡང་ཀུན་སྤངས་རི་ཁྲོད་དུ་མཚམས་བླ་བཅུ་གསུམ་གྲངས་བཅད་ཚེ་དང་སྒྲུབ་པ་མཉམ་སྐྱོང་དུ་བཞུགས་
པ་ལས། ལོ་གསུམ་དུས་བཅད་ཀྱི་ལུགས་སྲོལ་མེད་ཅིང་། ལམ་ཟབ་བླ་མ་སྒྲུབ་པ། ཡི་དམ་འཁོར་ལོ་སྡོམ་
པ་དང་རྡོ་རྗེ་ཕག་མོ་སོགས་སྒྲུབ་ཐབས་སྐོར་ལྔ། འཕྲལ་དགོས་ཆོས་བཞི་སྟེ་བསྐྱེད་རིམ་སྐོར་དང་། ནཱ་རོའི་
ཆོས་དྲུག སྙན་རྒྱུད། སྦྱོར་དྲུག རོ་སྙོམས། ཕྱག་ཆེན། རྟེན་འབྲེལ་སོགས་མཚན་བཅས་དང་། མཚན་
མེད་ཀྱི་རྫོགས་རིམ་སོགས་རང་ལུགས་འབྲུག་པ་བཀའ་བརྒྱུད་ཀྱི་རིམ་གཉིས་ལྟ་སྒོམ་སྤྱོད་པའི་སྐོར་ཉམས་
བཞེས་གཙོ་བོར་མཛད། གཞན་བདེ་ཕག་དང་། བླ་མ་བསྟན་གཉིས་བཅས་ཚེ་སྒྲུབ་དུས་མཆོད་ཁ་ཤས་དང་།
དམིགས་བསལ་ཆོས་སྤྱོད་ཀྱི་རིམ་པའང་། སྤྱི་ཚོགས་སུ་གསུང་དགོས་འགའ་ཤས་ཀྱང་སྣང་ངོ༌། །
ཁམས་པ་སྒར་དགོན་གཞུང་སྔགས་གྲྭའི་སྐོར། གྲྭ་སར་ཐོག་མར་ཞུགས་པ་ནས་འགོ་བརྩམས་ཏེ། ཡི་
གེ་འབྲི་ཀློག་སོགས་ལེགས་པར་སྦྱངས་ཏེ། དེ་ནས་ཆོས་སྤྱོད་ཀྱི་རིམ་པ་སྤྱི་དང་ཁྱད་པར་དཀྱིལ་འཁོར་བཅུ་
གཉིས་སུ་གྲགས་པའི་ཚོགས་སུ་འདོན་བྱ་ཕལ་ཆེར་བློ་འཛིན་རྒྱུགས་སྤྲོད་སྦྱང་བརྩོན་དང་སོ་སོའི་བློ་རྩལ་ལ་
དཔགས་པས་ལོ་གྲངས་གསུམ་མམ་ལྔའི་མཐའ་ཚུན་རིང་རྒྱུགས་འཕྲོད་ངེས་བྱས་ནས། དབུ་སློབ་གཙོ་བོར་
གྱུར་པའི་གྲྭ་ས་རང་དུ་འཕྲིན་ལས་སྐྱོང་བ་ལ་མེད་དུ་མི་རུང་ཞིང་ཉེ་བར་མཁོ་བའི་ཕྱག་རྒྱུན། གདངས་དབྱངས་
རོལ་ཚིག དཀྱིལ་འཁོར་བྲིས་ཐིག གཏོར་བཟོ་དཀར་རྒྱན། དུང་རྒྱ་རྐང་གླིང་། གར་འཆམ་སྟངས་སྟབས་
སོགས་སོ་སོའི་བློ་གྲོས་ཀྱི་འཇུག་སྒོ་དང་སྦྱར་བས་རང་རྐང་ཕེར་ངེས་དང་། ཐ་ན་ཕྱོགས་འགོ་ཐོན་པ་སྦྱང་
དགོས། གཞན་ཡང་། གྲྭ་ས་འདི་ཉིད་འདུལ་ཁྲིམས་སོགས་སྒྲིགས་གཞི་ཤིན་ཏུ་དམ་པས། དགེ་འདུན་སྤྱིའི་
སྤང་བླང་སོགས་ཀྱི་སྒྲིགས་གཞི་གནས་སྟངས་སྐོར་དང་སྤྱི་སོ་གཉེར་ཁང་ཁུངས་སོ་སོའི་ལས་སྣེ་ལས་འགན་
བཟུང་ཕྱོགས་ཆོས་གཞིའི་གཏོང་ཡོང་ལམ་ལུགས་སོགས་མང་དུ་སྣང་བ་ཡིག་ཚོགས་ཆེ་ཞིང་དགོས་ནུས་ཕྲ་
བར་མ་ཟད་ཞིབ་ཕྲར་འགོད་པར་མི་ནུས་པས་བཞག་ལ། ཕལ་ཆེ་བའི་དོན་རྗེ་གོང་མ་ན་རིམ་གྱི་བཅའ་ཡིག་
སྔ་རྗེས་དུམ་ཁྲིམས་མ་བུ་ལས་གསལ་ཞིང་། དེ་དག་གི་དགོས་དོན་སྙིང་པོ་འདུས་ཤིང་དུས་དང་མཚམས་པའི་
ཕྱི་ནང་གི་ལམ་སྲོལ་གསར་བརྗེ་དང་མཐུན་པའི་སྤང་བླང་གི་གནད་གསལ་བར་སྟོན་པའི་བཅའ་ཡིག་༧རྗེ་བླ་མ་
མདོ་ཁམས་བརྒྱད་པ་རིན་པོ་ཆེས་སྤྱི་ལོ་༡༩༥༠ཤིང་རྟ་ལོར་གནང་བ་ལས་རྟོགས་པར་འགྱུར་རོ། །
དུས་མཆོད་ཁང་གི་སྐོར། ཧོར་ཟླ་བརྒྱད་པའི་ཉི་ཤུ་ནང་། སྐུ་གོང་མ་བདུན་པ་སངས་རྒྱས་བསྟན་འཛིན་
གྱི་སྐུ་མཆོད། ཆོས་དབང་ཕུར་པ་ཡང་གསང་སྤུ་གྲིའི་སྟོད་ལས་དང་སྨད་ལས་སྦྲེལ་མའི་སྒྲུབ་ཆེན་ཉིན་དགུ་
འཆམ་དང་སྦྲེལ་བ། ཧོར་ཟླ་དགུ་པའི་ཉི་ཤུ་ནང་། མགོན་པོ་མཧཱ་ཀ་ལ་རིགས་འདུས་ཕྱག་བཞི་པ་རྡུལ་ཚོན་གྱི་
དཀྱིལ་འཁོར་ལ་བརྟེན་པ་ས་རྟ་དང་བཅས་སྒྲུབ་འཆམ་རྒྱས་པ་ཉིན་བཅུ། ཧོར་ཟླ་བཅུ་པའི་ནང་ཉི་ཤུ་གསུམ་དང་



བཞི་ལ་སྟ་གོན་དང་ཉེར་དགུ་ནས་སྒྲུབ་དབུ་རྩོམ་སྟེ་གྲུབ་རྒྱལ་རས་ཆུང་ལུགས་ཀྱི་ཚེ་དཔག་ཞི་བ་ལྷ་མང་རྡུལ་
ཚོན་ཀྱི་དཀྱིལ་འཁོར་ལ་བསྟེན་པའི་སྒྲུབ་མཆོད་ཉིན་བཅུ། མདོ་ཁམས་ལྔ་པ་སྒྲུབ་བརྒྱུད་ཉི་མའི་སྐུ་མཆོད་ཉི་
ལྡོག་དང་འབྲེལ་བར་གནུབས་ལུགས་གཤིན་རྗེའི་གཤེད་ཚེ་བདག་སྒྲུབ་མཆོད་གཏོར་ཟློག་སྦྲེལ་མ་ཀུན་མཁྱེན་
ཆེན་པོའི་ཡིག་ཆ་ལྟར་གནང་བ་ཉིན་ལྔ། དགུ་ཆུང་ངམ་ཧོར་ཟླ་བཅུ་གཅིག་པའི་ཉི་ཤུ་བརྒྱད་ལ། དཔལ་ལྡན་
ལྷ་མོ་དུད་སོལ་མའི་སྒྲུབ་མཆོད་འབར་ཆོག་དང་སྦྲེལ་བ་ཉིན་གཉིས་ལྷ་བཤད་བདུད་རྒྱུག་དང་བཅས་པ། ཧོར་
ཟླ་བཅུ་གཉིས་པའི་ཚེས་བཅོ་ལྔ་ནས་ས་སྟ་གོན་སོགས་སྒྲུབ་ཆེན་སྔོན་འགྲོ་རྣམས་དང་། ཉེར་གཉིས་ནས་རྒྱན་
དགོད་ལས་བསྐོ་སོགས་དང་། ཉེར་གསུམ་ནས་སྒྲུབ་དབུ་རྩོམ་སྟེ་ཉང་གཏེར་བཀའ་བརྒྱད་བདེ་གཤེགས་
འདུས་པའི་དཀྱིལ་འཁོར་ཕོ་བྲང་བློས་བསླང་སོགས་སྒྲུབ་མཆོད་རྟེན་རྫས་སྤྲོས་བཅས་ལ་བསྟེན་སྨིན་ལུགས་
རྙིང་མའི་ཕྱག་བཞེས་བཞིན་སྒྲུབ་ཆེན་ཉིན་བཅུ་མདོ་ཁམས་གསུམ་པ་འགྲོ་འདུལ་ཀུན་དགའ་བསྟན་འཛིན་གྱི་
སྐུ་མཆོད་དུ་ཚུགས་སྲོལ་དང་། ཆོ་འཕྲུལ་ཟླ་བའི་དམར་ཕྱོགས་ལ་མདོ་ཁམས་བརྒྱད་པ་རིན་པོ་ཆེ་སྐལ་བཟང་
དོན་བརྒྱུད་ཉི་མ་མཆོག་གིས་བསྟན་འགྲོའི་དུས་རིམ་དུ་ཆེད་འཛུགས་གནང་བའི་ཞང་ཁྲོམ་ལུགས་ཀྱི་གཤིན་
རྗེའི་གཤེད་འཇམ་དཔལ་ཁྲོ་བཅུའི་སྟོད་སྨད་ཟུང་དུ་སྦྲེལ་བའི་སྒྲུབ་ཆེན་སྤྲོས་བཅས་འཆམ་དང་བཅས་པ་ཉིན་
བཅུ་གསུམ་ཤིན་ཏུ་རྒྱས་པ། ཧོར་ཟླ་གཉིས་པའི་ནང་མདོ་ཁམས་དྲུག་པའི་སྐུ་མཆོད་རང་ལུགས་རྡོ་རྗེ་རྣམ་པར་
འཇོམས་པའི་སྒྲུབ་པ་ཉིན་བདུན། ཧོར་ཟླ་གསུམ་པའི་ནང་ཡང་ཟབ་ཐུགས་སྒྲུབ་དགོན་སྤྱིའི་སྒྲུབ་མཆོད་དཀྱུས་
མ་ཞག་བརྒྱད། ཧོར་ཟླ་གསུམ་པའི་མར་ངོ་ལ་ཡི་དམ་འཁོར་ལོ་བདེ་མཆོག་དྲུག་ཅུ་མ་རྡུལ་ཚོན་གྱི་དཀྱིལ་
འཁོར་ལ་བརྟེན་པའི་སྒྲུབ་མཆོད་ཞག་དགུ། ཧོར་ཟླ་ལྔ་པའི་ཚེས་བཅུ་ཆེན་མོ། གཏེར་ཁ་གསུམ་འདུས་ཁམས་
པའི་ཐུགས་སྒྲུབ་འགྲོ་འདུལ་ཀུན་དགའ་བསྟན་འཛིན་གྱིས་གསལ་བར་མཛད་པའི་ཕྱག་བཞེས་བཞིན་འཆམ་
དང་སྦྲེལ་སྤྲོས་བཅས་ལུགས་ཀྱི་སྒྲུབ་མཆོད་ཞག་བརྒྱད། བཅོ་ལྔ་ལ་གྲོལ་ནས་དགོན་པ་སྤྱིའི་ཕྱོགས་ཕེབས་
དང་། གཏན་བཞུགས་ལས་སྣེ་རྣམས་མ་གཏོགས་གྲྭ་བཙུན་ཚང་མ་དབྱར་གྱི་གུང་སེང་འཁོར་ཞག་ཟླ་བ་གསུམ་
གྱི་རིང་གྲོལ་བ་ཡིན་ནོ། ། ད་
དུས་མཆོད་ཅེས་པ་ཕལ་ཆེར་ཉིན་ཚོགས་རེ་ཡོད་པ་རྗེ་ཀུན་དགའ་བསྟན་འཛིན་ཉིད་ཀྱི་ཕྱག་རྒྱུན་ཡིན་པར་
གྲགས་ཀྱང་ཕྱིས་འཕར་ཆག་ཅི་རིགས་བྱུང་སྣང་། རྡོ་རྗེ་རྣལ་འབྱོར་མ་ལྷ་མོ་བཅོ་ལྔའི་སྒྲུབ་པ་ཉིན་བདུན་ལམ་
ཟབ་བླ་མ་མཆོད་པའི་ཆོ་ག་ལྷན་ཐབས་བཅས་ཉིན་ཚོགས་ཁ་ཤས། མི་འཁྲུགས་པའི་ཆོ་ག གཞན་རྙིང་མ་
བཀའ་མ་ན་རག་དོངས་སྤྲུགས་སྨིན་གླིང་ཐུགས་ཆེན་བདེ་གཤེགས་ཀུན་འདུས། ཉང་གི་དྲག་པོ་དམར་ཆེན།
པད་དཀར་དྲག་པོ་ཀཱི་ལ་ཡ་སོགས་ཉིན་ཚོགས་རེ། འཇའ་ཚོན་ཞི་ཁྲོའི་སྒྲུབ་ཞག་ཉིན་བཅུ་གྲངས། དགུན་
དུས་སུ་གཉེར་ཚང་དུ་བཀའ་བརྒྱད་ཁྲོ་བོ་རོལ་པའི་གཏོར་བཟློག་དང་། གྲྭ་ཚང་ཁང་དུ་ཕུར་པ་ཡང་གསང་གི་
28 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



གཏོར་བཟློག་བཅས་ཞག་བདུན་རིང་གྲྭ་ཚང་བཅུ་གྲངས་ཚོགས་ཏེ་བསྒྲུབ་དགོས། དཔྱིད་དུས་སྐུ་མདུན་ཚོམས་
ཆེན་དུ་གཏེར་གསར་ཞི་ཁྲོའི་ཆོ་ག་ཉིན་བདུན་ཙམ་གྲྭ་ཚང་ཆེ་གྲས་ཕལ་ཆེར་རེས་མོས་བྱས་ཏེ་ཚོགས་དགོས།
རྒྱུན་ལྟར་ཞོགས་ཚོགས་དང་། ཕྱི་དྲོ་གསོལ་ཁ་ཚོགས་ཐེངས་གཉིས་རེ། ཚེས་གསོལ་ཞེས་ཚེས་གསུམ།
དྲུག བརྒྱད། བཅུ། བཅོ་ལྔ། ཉི་ཤུ། ཉེར་ལྔ་རྣམས་ལ་རིམ་པ་བཞིན་ཚེ་ཇག་གཉིས། ཞིང་སྐྱོང་། སྤུག་
བཙན་རྣམ་བསྟན་གཉིས། ལྷ་མོ་དུད་སོལ་མ། གུར་ཞལ་གཉིས། རྒྱལ་བློན་གཉིས་བཅས་ཀྱི་འཐུས་གསོལ་
རྒྱས་པ་རེ་དང་། ཉེར་དགུ་ལ་མགོན་མང་ཆོས་སྲུང་ཚང་མ་ཉེར་དགུའི་ཆོ་ག་ལུགས་བཞིན་ཉིན་ཚོགས་རེ་གཟའ་
གསོལ་བཅས་སྒྲུབ་མཆོད་ཁག་ཀྱང་། རབ་བྱུང་བཅུ་གཉིས་པའི་ཤིང་གླང་སྤྱི་ལོ་༡༧༤༥ལོར་སྐུ་ཕྲེང་བཞི་པ་
བསྟན་འཛིན་ཆོས་ཀྱི་ཉི་མ་དགུང་གྲངས་བཅུ་དྲུག་ལ་ཕེབས་པའི་སྐབས། ཏཱའི་སི་ཏུ་བསྟན་པའི་ཉིན་བྱེད་དང་།
འབྲུག་པ་ཡོངས་འཛིན་བཞི་པ་འཇམ་དཔལ་དཔའ་བོ་ཡེ་ཤེས་སྣང་བའི་གཏེར་ཏེ། མཁན་སློབ་རྣམ་གསུམ་
དགོངས་རྟགས་མཐུན་པར་གདན་ས་གསར་སྤོས་རྒྱ་བསྐྱེད་དང༌། རིམ་གྱིས་བཤད་སྒྲུབ་སྔགས་གསུམ་གྱི་
ཆོས་གྲྭ་གཞི་འཛུགས་བསྐྱངས་པ་ནས་སྤྱི་ལོ་༡༩༥༩བར་ཉམས་རྒུད་ཡེ་འགྲོ་མ་མྱོང་བ་སོགས་ལོ་རྒྱུས་རྒྱས་
པར་གསལ་ལོ། །
རྟེན་གཞི་གཙུག་ལག་ཁང་ཉམས་ཆག་སོང་བ་སླར་གསོ་ཇི་བྱུང་གི་སྐོར། དང་པོ། རྟེན་གཞི་གཙུག་
ལག་ཁང་སོགས་སླར་གསོ་ཇི་ལྟར་ཞུས་པའི་སྐོར་ནི། སྤྱི་ལོ་༡༩༨༡ལོར་མི་རིགས་ཆོས་ལུགས་སྲིད་ཇུས་
ལེགས་ཕྱོགས་བཏང་སྟེ་ཕྱི་ནང་གཉེན་ཕྲད་ཀྱི་སྒོ་ཕྱེས་པ་དང་དུས་མཚུངས་ཙམ་དུ་དེ་སྔའི་དགེ་འདུན་པ་ཉེ་
° ཁམས་སྒར་དགེ་འདུན་པ་
ལྷན་རྒྱས་རྣམ་རྒྱལ་སྟོང་
མཆོད་འབུལ་བཞིན་པ།



སར་བཞུགས་པ་དང་མང་ཚོགས་ལྷན་ཅིག་པ་གཉིད་ལས་སད་པའི་སྣང་བ་དང་ཆོས་མཚུངས་པར་ཆོས་སྒོ་ཕྱེ་
བའི་དད་འདུན་རྩེ་གཅིག་པས། སྔར་གྱི་གཙུག་ལག་ཁང་རྩ་ཐོར་དུ་སོང་བའི་ཤུལ་དེར་༧སྐྱབས་རྗེ་བདེ་བར་
གཤེགས་པའི་དགོངས་རྫོགས་མཆོད་འབུལ་གྱི་བྱ་བ་རྒྱ་མི་ཆུང་ཙམ་ཕུལ། དེ་སྐབས་ནང་ཆེན་ཡབ་གཞིས་
ནས་ཀྱང་སྐུ་དབོན་སྙན་གྲགས་ཆེད་དུ་ཕེབས་ཞུས་བཅས་དགོངས་རྫོགས་ཀྱི་བྱ་བར་བཞུགས་པར་གནང་། ཕྱི་
ཕྱོགས་ནས་སྔོན་མ་བཀྲ་ཤིས་ལྗོངས་ཀྱི་གྲྭ་སྒྲུབ་བརྒྱུད་གཉེན་འཕྲད་དུ་ཕེབས་པའི་སྐབས་ཡིན་འདུག་པས་
དེའང་སྟབས་ཅིག་ཏུ་བོས་ཤིང་། དེ་ནས་བརྩམས་གྲྭ་རྒན་དཀར་བརྒྱུད་རྣམ་རྒྱལ། བན་རྒན་ཆོས་དབྱིངས།
འཇིག་མེད་སེང་གེ ཕུན་ཚོགས་འབྱུང་གནས། རང་སེམས་ཡོངས་འདུལ། འབྲོང་པ་ཆོས་ཉིད། ཀུན་བཟང་
གཞན་ཕན། རྨད་བྱུང་སོགས་ཁྱིམ་ཐག་ཉེ་བའི་གྲྭ་རྒན་རྣམས་ཕལ་ཆེར་རྟག་བཞུགས་མཛད་དེ། དོས་ཁང་གི་
གཞི་དེར། ཐབ་བསྡུ་མེ་འབུད་ལྟ་བུ་ལས་འཚོ་བ་རང་ཁྱིམ་ལ་བརྟེན་པའི་རང་འཚོ་དང་། དད་ཅན་མང་ཚོགས་
ནས་བསྙེན་བཀུར་ཕྲན་བུ་ཕུལ་བ་བཅས་ལ་བརྟེན་ཏེ་བཞུགས་ཤིང་། རང་གཞན་གྱི་དོན་དུ་ཆོ་ག་ཆོས་སྤྱོད་ཀྱི་
རིམ་པ་ཅི་ནུས་འབད་པའི་ཁུལ་གྱིས་གནས་པ་ལགས། དེ་རྗེས་ཕྱི་ཕྱོགས་རང་དགོན་བཀྲ་ཤིས་ལྗོངས་སོགས་
ནས་ཕེབས་པའི་སེར་སྐྱ་འགའ་ཞིག་དང་། ལྷོ་བྲག་དང་། ཀོང་པོ། ཚ་སྒང་སོགས་ཡུལ་ས་སྟོད་སྨད་རྣམས་
ནས། དེ་སྔའི་དགེ་འདུན་པ་བགྲེས་གྲས་གསུང་རབ་སྒྲ་དབྱངས་དང་། ཡང་དག་དོན་ལྡན་སྤུན་མཆེད། སངས་
རྒྱས་རྒྱལ་མཚན་དགེ་ཚ་མེ་ཕེ། ངག་དབང་བསྟན་དར། སངས་རྒྱས་རྡོ་རྗེ། བསྟན་འཛིན་དབང་རྒྱལ། ལྷུན་
འགྲུབ་དཔལ་བཟང་སོགས་རིམ་པར་ཕེབས་པ་དང་། དེ་རྗེས་སྤྱི་ལོ་༡༩༨༣ལོར་འབྲོང་པ་སྤྲུལ་སྐུ་གཉེན་ཕྲད་
ལ་ཐེངས་དང་པོའི་འཛིན་བླངས་ཏེ་བོད་དུ་ཕེབས། དེ་དུས་བཀྲ་ཤིས་ལྗོངས་ནས་རྟོགས་ལྡན་འཇམ་དབྱངས་
བློ་གྲོས་དང་། ཆོས་ཀྱི་བློ་གྲོས་ལྷན་རྒྱས་གཉིས་དང་གཞན་མི་དམངས་འགའ་ཞིག་ཕེབས་ཏེ། བོད་ཟླ་བཞི་
པའི་ནང་དགོན་ཤུལ་དུ་སླེབས། སྔོན་མའི་མཆེད་གྲོགས་གྲྭ་རྒན་དང་། ཡུལ་མི་ཕོ་མོ་རྒན་རིགས་འདྲིས་པ་
རྣམས་དང་འཕྲད་ཅིང་ཤི་གསོན་ངོ་འཛོམས་ཀྱི་གནས་ཚུལ་ཇི་འདྲ་བར་བྱུང་། དེ་སྐབས་ཀྱི་མཐོང་ཚུལ་ལྟར་ན།
དགོན་པ་ཁྱོན་ཡོངས་གཏོར་བཤིག་སོང་བའི་དབུས་ཀྱི་གཙུག་ལག་ཁང་གི་ལྷོ་དང་བྱང་ངོས་གྱང་ཧྲལ་ཅུང་ཟད་
རེ་ལྷག་པ་ཙམ་འདུ་ཁང་དབུས་ཀྱི་དཀྱིལ་དུ་ཉུངས་མ་བཏབ་པའི་ཞིང་སར་གྱུར་ཡོད་པ་དང་འདུ་ཁང་ཡོད་པའི་
ལྷོ་ངོས་བླ་ཡེལ་ཐང་དུ་རུ་ཁག་གཉིས་པ་ཟེར་བའི་མི་མང་སྡོད་ཁང་བརྒྱ་གྲོང་གི་རྣམ་པར་བཅོས་པའི་ཤག་ཕྲེང་
གིས་ཁེངས་པའི་ནང་དང་། གླིང་ཡར་མར་གྱི་སྔོན་གྲྭ་ཤག་ཕལ་ཆེར་ཉམས་ཞིག་སོང་བའི་འཕྲོས་ལྷག་རྣམས་
ཀྱི་ནང་དུ་མི་ཚང་མང་ཙམ་གྱིས་ས་བཟུང་བྱས་འདུག སྐབས་དེར་ནང་ཆེན་ནས་སྐུ་དབོན་སྙན་གྲགས་མཆོག་
ཀྱང་ཕྱིར་ཕེབས་བྱུང་ཞིང་ཕྱོགས་ཉེའི་སྡེ་ཁག་ཕན་ཚུན་གྱི་མང་ཚོགས་རྣམས་ནས་གདན་ཞུ་བྱུང་བའི་ངོ་མི་
གཅོག་ཆེད་དང་། སྔར་འདྲིས་ཟབ་པའི་དད་སྦྱིན་རྣམས་དང་འབྲེལ་མཐུད་བྱ་བའི་ཕྱིར་སྔར་ལུགས་ལྟ་བུའི་བླ་
30
ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



༠ ཁམས་སྒར་སྒྲུབ་སྡེ་གསང་ཆེན་མཐོང་གྲོལ་གླིང་ངམ་མཁའ་སྤྱོད་བདེ་ཆེན་གླིང་།
གྲྭ་གང་ཡོད་སྡེ་ཀུན་དུ་བྱོན། དེ་ཡང་། དུས་དང་མཐུན་པའི་དོགས་ཟབ་ངང་སྒར་བརྒྱབས་ཏེ་སྤྱི་དང་། རི་ཕོ།
ཅོར་གཞུང་། ནོར་མ། སྒ་ཉག བ་གོར། ཀེ་རེ་སྒང་སོགས་སྡེ་ཁག་སོ་སོར། སྤྱི་རིམ། སྤྱི་དབང་སོགས་
གང་དགོས་ཀྱི་རེ་འདོད་གང་བར་བྱས། ཡུལ་སྲོལ་དང་མཐུན་པའི་འབུལ་བ་རྙེད་བཀུར་མི་དམན་པ་བྱུང་ཞིང་།
སྔར་གྱི་རྟེན་རྙིང་འཐོར་བ་འགའ་ཞིག་ཀྱང་ལག་འབྱོར་བྱུང་། དེ་དུས། རང་དགོན་གྱི་ཆོས་རྒྱུན་དགོན་ལག་ཤ་
ཞེན་ཅན། དགོན་ཕུ་དང་། འཇོ་ཕུ། སྐུ་ཚེ། དྷི་ཕུ། གྲུ་གུ། རྡོ་ཕུ། མཚན་ཉིད་དགོན། གཡུ་འབྲུག་དགོན།
ར་གད་དགོན། གུ་ཕུ་དགོན་སོགས་སྨད་ཕྱོགས་འབྲུག་དགོན་འགའ་ཞིག་གི་བླ་གྲྭ་མང་པོ་མཇལ་དུ་བྱུང་བ་དང་།
ནང་ཆེན་ནས་གྲུབ་མཆོག་ཨ་ལྡེའུ་རིན་པོ་ཆེ་ཆེད་དུ་ཐུག་ཕྲད་མཛད་པར་ཕེབས་པའང་དངོས་མཇལ་བྱུང་ཞིང་
སྔར་ནས་ཐུགས་འདྲིས་ཆེ་བའི་ནང་འཕྲོས་ཀྱི་གསུང་མོལ་ཞིབ་པོར་ཐོབ་པ་དང་། མ་འོངས་དགོན་འདིར་ཉམས་
གསོ་ཐུབ་པ་བྱུང་སྲིད་ཚེ་ཉིད་དང་རྒྱལ་སྲས་ཨ་ཆེན་རྣམ་གཉིས་ནས་དབུ་འདྲེན་བརྩེ་གཟིགས་གང་དྲག་ཡོང་
བའི་ཞབས་སྐུལ་ཡང་ཞུས། ལྷག་པར་རྗེ་བཙུན་བླ་མའི་ཡང་སྲིད་དགུ་པ་རིན་པོ་ཆེ་ད་ལྟ་ཁྲི་ལ་འཁོད་ཙམ་ཡང་
རིམ་གྱིས་རང་ལུགས་འབྲུག་པ་བཀའ་བརྒྱུད་ཀྱི་དབང་ལུང་སྩོལ་བར་ཁྱེད་ལས་བབ་འོས་ཆེ་བ་མི་འདུག་པས།
དེས་ན་རིམ་གྱིས་རྒྱ་གར་གདན་ས་ཉིད་དུ་ཆིབས་བསྒྱུར་གྲུབ་པའི་རེ་དོན་སྙན་གསོལ་ཡང་ཞུས་པས་དགྱེས་
བཞིན་ཞལ་བཞེས་བསྩལ་ཐོབ་ཀྱང་བྱུང་ངོ་། ། །
རིམ་གྱིས་གཞན་མཚུངས་ལྟར་བསྟན་པའི་མེ་རོ་སླར་གསོའི་དགོན་གནས་ཉམས་གསོ་བྱ་བའི་དམ་བཅའ་
བཀོད་པར་བྱས། དེ་དང་ལྷན་ཅིག་རྗེ་ངག་དབང་ཀུན་དགའ་བསྟན་འཛིན་གྱི་སྐུ་དམར་གདུང་ཉམས་མེད་སྲུང་
སྐྱོབ་ཉར་ཚགས་བྱེད་པོ་རྣམས་ལ་ལེགས་སྐྱེས་ཕྲན་བུ་ཕུལ་བ་བཅས་ལྷག་བསམ་ཅན་ངག་དབང་ཡེ་ཤེས་ནང་



） གནས་འདིའི་ཁུལ་དུ་ཁམས་སྒར་གྱི་ཁྲོ་བཅུའི་སྒྲུབ་སྡེ་མཇལ་རྒྱུ་ཡོད།
ཚང་གི་མཆོད་ཁང་ནས་ཕྱིར་གདན་ཞུས་ཤིང་གནས་སྐབས་རིང་ཤིང་གི་མཆོད་རྟེན་ཐོག་ཚད་ཅན་གསར་བཟོ་
བྱས་པའི་ནང་བཞུགས་ཤིང་དེ་དང་ལྷན་ཅིག་༧སྐྱབས་རྗེ་བདེ་བར་གཤེགས་པ་མདོ་ཁམས་བརྒྱད་པ་རིན་པོ་
ཆེའི་སྐུ་གདུང་གི་ཆ་ཤས་རྒྱ་གར་ནས་ཕྱིར་གདན་ཞུས་པ་ལ་གདུང་རྟེན་མཆོད་སྡོང་དེ་མཚུངས་བཞེངས་པ་
བཅས་ལ་གཟུངས་འབུལ་དང་། རབ་གནས་ཚད་ལྡན་ལུགས་སུ་བགྱིས་ནས་བསྟན་པ་ཡང་དར་གྱི་བསྟན་པའི་
གཞི་རྩ་ལེགས་པར་འཚུགས་པའི་རྟེན་འབྲེལ་དགེ་བའི་མཆོད་པའི་རྟེན་དུ་བཞུགས་སུ་གསོལ། །
གཞན་ཡང་ཕྱོགས་ཕན་ཚུན་ནས་སངས་རྒྱས་སྟོང་སྐུ་དང་བྲིས་འབུར་གྱི་སྐུ་གསར་རྙིང་མང་པོ་ཕུལ་འབྱོར་
རིགས་རྣམས་མ་འཐོར་བར་རྟེན་འཇོག་བྱས་པ་དང་། སྐབས་དེར་ལྷག་བསམ་གྱི་བྱས་འབྲས་ཀྱང་རྒྱ་མི་ཆེ་ཡང་
རྒྱུན་མི་ཆད་པའི་རྟེན་གཞི་ཚུགས་པ་ལགས། སྐབས་དེའི་རིང་སྐུ་གསུང་ཐུགས་རྟེན་འབུལ་མི་དང་དངོས་པོ་
སོ་སོའི་མཚན་སོགས་ཁམས་པ་སྒར་གྱི་དཀར་ཆག་ལས་གསལ་པོར་འཁོད་འདུག་པས་འདིར་ཡིག་ཚོགས་ལ་
འཇིགས་ཏེ་འབྲི་བའི་ངལ་བ་མ་བྱས། གང་ལྟར་སྐབས་དེར་ལི་མ་ལས་བསྒྲུབ་པའི་སྐུ་འདྲ་དང་། གསེར་ཟངས་
32
ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



ཀྱི་སྐུ་སོགས་སྐུ་འདྲ་ཆེ་ཆུང་གྲངས་༣ རགསེར་ཕྲེང་གཙོས་ཞལ་ཐང་ཆེ་ཆུང་༡༩གནམ་ལྕགས་རྡོ་རྗེ་ཕུར་པ་རོལ་
མོ་སོགས་གྲངས་༡༤དཔེ་ཆ་པོད་༣གོང་འོག་གཉིས་ཆ་ཡོངས་སུ་བསྡོམས་པས། སྐུ་འདྲ་གྲངས་༨༥དཔེ་ཆ་
པོད༦ ཞལ་ཐང་གྲངས་༤༤དངོས་པོ་གཞན་གྲངས་༢༡ཙམ་བྱུང་། དེ་རྗེས་སྤྱི་ལོ་༡༩༨༦ཙམ་དུ་ཁམས་ཕྱོགས་
ཀྱི་དགོན་པ་ཕལ་མོ་ཆེ་ཉམས་གསོ་བྱ་བའི་ཆོག་མཆན་ཐོབ་པ་དང་དུས་མཚུངས་དགོན་འདི་ཉིད་ཀྱང་སླར་གསོ་
ཆོག་པའི་ཆོག་མཆན་བྱུང་སྟེ། སྐུ་དབོན་སྙན་གྲགས་རིན་པོ་ཆེ་དང་དབུས་དགེ་འདུན་བགྲེས་གྲས་སྔར་ཡོད་
པ་རྣམས་དང༌། རྒྱ་ཆེའི་མང་ཚོགས་ཀྱི་རེ་འདུན་ལྟར་གྲྭ་པ་གསར་པ་ཁག་གཅིག་བསྡུས་པ་རྣམས་ཀྱིས་ལྷག་
བསམ་དག་པས་ཞབས་ཞུ་གང་དྲག་བཅས་དགོན་པ་ཉམས་གསོ་བྱེད་འགོ་བཙུགས་ཏེ་དབུས་མའི་གཙུག་ལག་
ཁང་གཞིའི་རྒྱ་ཁྱོན་དང་། ཀ་མལ་ཀ་ཐོག་སྔོན་མ་ཇི་ཡོད་ཕལ་ཆེར་མ་འཁྲུགས་པར་དཔེ་ལེན་བྱས་པར་སྣང་ངོ༌།།
དེ་ཙམ་ན། སྔོན་གྱི་སྒྲུབ་སྡེ་རྟོགས་ལྡན་རྒན་པ་ཡོན་ཏན་རྒྱ་མཚོ་སོགས་བླ་གྲྭ་འགའ་ཞིག་གོ་འཇོ་ཕྱོགས་སུ་
འབུལ་སྡུད་ལ་ཕེབས་པ་རྣམས་ཀྱང་གདུལ་བྱ་འཕྲིན་ལས་གང་རྒྱས་བྱུང་བ་མ་ཟད། སངས་རྒྱས་སྟོང་སྐུ་གྲས་
གཙོ་བོར་གྱུར་པའི་འབུར་སྐུ་དང་ཞལ་ཐང་ཕྱག་དྲིལ་སོགས་མང་པོ་ཕྱག་ཕོག་བྱུང་བ་དང་། དེ་བཞིན། སྔོན་
དུས་དད་པའི་སྦྱིན་བདག་ཐུན་མོང་མ་ཡིན་པ་ལྷོ་སྡེ་ཚ་བ་སྒང་ཕྱོགས་ལའང་གྲྭ་རྒན་བསྟན་འཛིན་དབང་རྒྱལ་
བརྒྱུད་འབྲེལ་མཐུད་བཟང་པོ་ལ་བརྟེན་ལོ་རེ་བཞིན་མི་མང་གི་གཤིན་གསོན་རིམ་གྲོ་མཛད་པོའི་བླ་གྲྭ་ཕེབས་
པའི་སྔར་སྲོལ་ཇི་བཞིན་གནང་བའི་འགོ་ཚུགས་པ་སོགས་བྱུང་འདུག སྐབས་དེ་ཙམ་ན་འབྲོམ་པ་སྤྲུལ་སྐུ་ཡང་
གཞིས་སྐོར་དུ་འོང་ཐུབ་བལྟ་དགོས་ཀྱི་སྐུལ་མ་ནན་ཆེ་བར་བརྟེན། བོད་བསྐྱོད་ཀྱི་ལག་འཛིན་ཞིག་བླངས་ཏེ་
ཕེབས་པ། བོད་ཟླ་བཞི་པའི་ནང་སྐོར་དགོན་ཐོག་ཏུ་འབྱོར། དེ་དུས་ལས་རིགས་རྒྱ་བོད་སེར་སྐྱ་མི་དམངས་
མི་ཉུང་བ་ཙམ་ནས་ལས་ཤུགས་རྒྱག་བཞིན་འདུག་པས། གཙུག་ལག་ཁང་འདུ་ཁང་ཐོག་བརྩེགས་གཅིག་ལྷག་
གི་གྱང་བསླངས་ཟིན་ཞིང་། འདུ་ཁང་ལྷོ་ཕྱོགས་ངོས་ཕལ་ཆེར་ཁ་འགེབས་ཐུབ་ཙམ་ལ། ཐོག་སོ་གཉིས་
པའི་གྱང་བརྡུང་བཞིན་འདུག རིམ་བཞིན་གཙུག་ལག་ཁང་བཞི་ཐོག་ཕྱི་ནང་གཙང་བཟོ་གྲུབ་པ་དང་། ཉག་ཕུ་
ཁའི་སྒྲུབ་གྲྭ་ལྷ་ཁང་ཤག་སྐོར་བཅས་གྲུབ་ཅིང་། དེ་མཚུངས་གྲྭ་པ་སོ་སོའི་ཁང་མལ་བསྒོས་ཐོབ་སོ་སོ་ནས།
རྙིང་པ་སླར་གསོ་དང་། གསར་རྒྱག་ཅི་རིགས་བཅས་རྟེན་གཞི་གཙུག་ལག་ཁང་འཁོར་བཀོད་དང་བཅས་པ་
སྔོན་མའི་ཚོད་ལ་འགྲན་པར་མི་འོས་ཀྱང་། དུས་སྐབས་དང་འཚམས་པར་བརྗོད་མེད་ཙམ་བྱུང་བ་དང་། དེ་
བཞིན་མགོན་ཁང་གི་ཆོས་སྲུང་ཡོངས་རྫོགས་ཀྱི་སྐུ་འབག་སྲོག་འཁོར་བླ་རྡོ་སོགས་བཅའ་སྒྲུབ་དང་། རླུང་རྟ་
ཀ་འཛུགས་ཁང་གི་རྟེན་དང་བརྟེན་པར་བཅས། གེ་སར་དང་དཔའ་བརྟུལ་ཡོངས་ཚང་རི་མོར་འཕོས་པའི་སྐུ་
བརྙན་སོགས་གསར་བཞེངས་དང་། དེ་དུས་ནས་ཚེས་བཟང་དུས་སྒྲུབ་མཆོད་འགའ་ཞིག་འཚོགས་པའི་དབུ་
འཛུགས་བྱས་པ་ནས་བརྩམས། བཀྲ་ཤིས་ལྗོངས་གདན་ས་ནས་སློབ་དགེ་ངག་དབང་རྟེན་འབྱུང་དང་། དབུ་



དང་། སངས་རྒྱས་སྟོང་སྐུའི་གྲལ་གྲངས་༤༨༠བྲིས་སྐུ་རྙིང་པ་བཀའ་བརྒྱུད་གསེར་ཕྲེང་གྲལ་གྲངས་༢༩མཛད་
བརྒྱའི་ཞལ་ཐང་སོགས་གྲངས་༡༣༠ལྷག་ཙམ་བཅས་འདི་རྣམས་སྟོང་སྐུ་ལྷ་ཁང་དུ་བཞུགས། མགོན་ཁང་དུ་
སྲུང་མ་ཡོངས་ཀྱི་ཞལ་འབག་དང་། སྲོག་འཁོར། རྟེན་གཏོར་སོགས་མདོར་ན་ལྷ་གྲངས་༢༧ ཐང་སྐུ་རྙིང་པ་
གྲངས་༧༧གསར་པ་༢མདུན་ཆས་བདུན་ཚར་སྨན་རག་སྤྱན་གཟིགས། མེ་མདའ། རལ་གྲི་སོགས་འདི་རྣམས་
མགོན་ཁང་དུ་བཞུགས། དཔེ་མཛོད་ཁང་དུ་རྒྱལ་བའི་བཀའ་འགྱུར་རིན་པོ་ཆེ་ཚར་༨དང་། བསྟན་འགྱུར་ཚར་
༥དགོན་འདི་གའི་འདོན་ཆ་སྐོར་ཤིང་སྤར་ལྡེབ་གྲངས་༢༠༠༠ལྷག་ཙམ། ཡིག་རྙིང་གསེར་དངུལ་གྱི་བྲིས་མ།
བསྐལ་བཟང་ཚར་༣ བརྒྱད་སྟོང་པ་ཚར་༢ གཟུངས་འདུས་ཚར་༡བཅས་འདི་རྣམས་དཔེ་མཛོད་ལྷ་ཁང་དུ་
བཞུགས། གེ་སར་ལྷ་ཁང་དུ་གཙོ་ལྷ་སྨན་འདམ་ལས་གྲུབ་པའི་སྤུས་ལེགས། གླིང་དང་ཕྱི་གླིང་རྫོང་ཁག་རྣམས་
ཀྱི་དཔལ་ཐུལ་རྣམས་ལོགས་རིས་མཆོད་ཆས་སོགས་རྒྱས་འཛོམས་ཏེ་འདི་རྣམས་གེ་སར་ལྷ་ཁང་དུ་བཞུགས།
གཟིམས་ཆུང་སྤྲུག་བཙན་ཁང་དུ་ཐུབ་དབང་རྟེན་སྐུའི་གཙོ་བོ་བྱིས་དྲོད་མས་གཙོས་ལི་སྐུ་དང་། གསེར་སྐུ།
བྲིས་སྐུ་རྙིང་པ་བསྡོམས་གྲངས་༢༠༠ལྷག་ཙམ། དྲིལ་རྙིང་དངུལ་རྡོར་དང་། ཟངས་རྡོར་གསུམ། ༧སྐྱབས་རྗེ་
ཁམས་སྤྲུལ་རིན་པོ་ཆེའི་སྐུ་ཆས་དང་མཆོད་རྫས་སྐོར། གསེར་དངུལ་བཀྲ་མ་རྒྱས་སྤྲོས་ཏེ་འདི་རྣམས་སྤུག་
o སྒྲུབ་བླ་ངག་དབང་ལགས་དང་སྒྲུབ་སྡེ་མཁའ་སྤྱོད་བདེ་ཆེན་གླིང་གི་སྐུ་འཚམས་པ་ལྷན་རྒྱས།
36
ཁམས་དང་ནག་ཆུ་ཁུ ལ་གྱི་དགོན་སྡེའི་སྐོར།



བཙན་ཁང་དུ་བཞུགས། ཨ་པོ་རིན་པོ་ཆེའི་གཟིམས་ཁང་གསར་པའི་ནང་དུ་སྐུ་རྙིང་འདྲ་མིན་གྲངས་༣༠ལྷག་
ཙམ། མཆོད་རྟེན་གསར་རྙིང་བསྡོམས་གྲངས་༤༠འབྲུག་ལུགས་བླ་མ་བརྒྱུད་པའི་སྐུ་རབས་རིམ་བྱོན་གྱི་གསུང་
འབུམ་ཕྱོགས་བསྡུས་དང་། གཞན་ཡང་རིན་ཆེན་གཏེར་མཛོད། མཁྱེན་རྩེའི་བཀའ་འབུམ། མི་ཕམ་དང་གོ་
རམ་སོགས་རིས་མེད་མཁས་པའི་གསུང་འབུམ་ཕྱོགས་བསྡུས་པོད་གྲངས་༣༠༠སོགས་སྐུ་གསུང་ཐུགས་རྟེན་
གསར་རྙིང་མང་དུ་བཞུགས་སོ། །
ད་ལྟའི་འདུས་སྡེའི་གནས་སྟངས་སྐོར། གོང་གསལ་ལྟར་དགོན་པ་ཉམས་གསོའི་ཆོག་མཆན་ཐོབ་པ་ནས་
བཟུང་རྒྱ་ཆེའི་མང་ཚོགས་ཀྱི་རེ་འདུན་གཙོར་བཏོན་ཐོག བསྟན་རྩ་དགེ་འདུན་ལ་རག་ལས་པའི་རྒྱུ་མཚན་
དུ་བྱས་ཏེ་གྲྭ་པ་གསར་བསྡུ་གསར་འཇུག་གིས་རིམ་བཞིན་ད་ལྟའི་དགེ་འདུན་པ་ཞལ་གྲངས་ཉིས་བརྒྱ་ཉི་ཤུ་རྩ་
གྲངས་ཡོད་པ་རྣམས་ལས་སྒྲུབ་གྲྭ་གོང་མར་སྒྲུབ་གྲྭ་བ་བཅུ་གསུམ་དང་། སྒྲུབ་གྲྭ་འོག་མ་པདྨ་ལུང་དུ་དགུ། ཁྲོ་
བཅུའི་སྐུ་མཚམས་སུ་བཞུགས་པ་བཞི་བཅས་སྒྲུབ་པ་ཉམས་ལེན་དུ་བཞུགས་པ་དང་། དེ་མིན་དགེ་འདུན་
པ་རྒན་གྲས་རྣམས་བློ་སྦྱོང་འཛིན་གྲྭར་སློབ་གཉེར་དུ་ཕེབས་རྒྱུ་དང་། དགེ་འདུན་གཞོན་གྲས་རྣམས་བཤད་
གྲྭ། ཆུང་གྲས་རྣམས་སློབ་གྲྭར་སློབ་སྦྱོང་གནང་བཞིན་ཡོད་པ་ཚང་མའི་ཞལ་ལག་གི་འགྲོ་སོང་བླ་མ་སྒྲུབ་དགའ་
རིན་པོ་ཆེ་མཆོག་ནས་གནང་གི་ཡོད། དེ་རྣམས་ཁུངས་སོ་སོའི་བསླབ་པ་བགྲེས་རིམ་རྣམ་པས་ལྷག་བསམ་
དག་པས་ཐུགས་འགན་གཙང་བཞེས་ཀྱིས་གྲྭ་གཞོན་རྣམས་འཚོ་སྐྱོང་སློབ་སྟོན་བཟང་པོའི་འོག་ཐུགས་མཐུན་
ཁྲིམས་གཙང་དུ་བཞུགས་ཤིང་། བཤད་གྲྭ་བ་རྣམས་གཞུང་ཆེན་ཁག་ལ་ཐོས་བསམ་འབད་བརྩོན་དང་། སྒྲུབ་
གྲྭ་གོང་འོག་རྣམས་ཐོག་མར་སྔོན་འགྲོ་བཞི་སྦྱོར་ནས་འགོ་བརྩམས། དེ་ནས་དངོས་གཞི་དང་བསྐྱེད་རྫོགས་
རིམ་གཉིས་ཀྱི་ཉམས་བཞེས་གནང་རྒྱུ་སོགས་བཅའ་ཡིག་གི་དགོངས་དོན་ཇི་བཞིན་པ་དང་། ཁམས་སྒར་
ལུགས་ཀྱི་སྒྲུབ་མཆོད་ཆོ་ག་མཐོང་བ་བརྒྱུད་པའི་ཕྱག་ལེན་གྱི་རིམ་པ་རྣམས་ཀྱང་ཆག་མེད་ཡར་རྒྱས་བཅས་
ཚུགས་ཤིང་ཡོད་པ་བཅས་སོ།།
ཁམས ་ པ ་ཀར་གྱི་ག ད ན ་ས ་ བཞི་པའམ་ཕྱི་མ་བཀྲ་
ཤིས་ལྗོངས་ཀྱི་རྟེན་དང་བརྟེན་པར་བཅས་པའི་ལོ་རྒྱུས་
ནི་འདིར་བཀ དེ ་ཐུབ་མ་སོང་བས་ཁམས་པ་སྒར་དག ནོ ་
པ འི་ དཀར་ཆག ་ བ ་ པར་ག ཟི ག ་འཚལ།
ཁམས་པ་སྒར་དགོན་པའི་དཀར་ཆག་གཞིར་བཟུང་སྟེ་ཅུང་མཁོ་བསྡུ་བྱས་ཏེ་བྲིས། ཁམས་པ་སྒར་གྱི་སློབ་གྲྭ་བ།
ILཀྱི=1IIIGTP།



04 མ་ཡག་དགོན།
བྲག་གཡབ་ལྷ་བསྲུང་ལ་ཕག་དགོན་ནི་རྒྱལ་བ་མདོ་ཁམས་པ་ཀརྨ་བསྟན་འཕེལ་གྱི་སྐུ་ཕྲེང་དྲུག་པ་བསྟན་པའི་
ཉི་མའི་དངོས་སློབ་རྟའུ་གྲུབ་ཐོབ་ནས་ཕྱག་བཏབ་པ་ཞིག་ཡིན་པ་དང་། སྤྱི་ལོ་༡༩༥༩ སྔོན་ཙམ་བར་དགོན་
པའི་ཕྱི་ནང་གང་ཐད་ཕུན་སུམ་ཚོགས་པོ་ཡོད་པར་སྣང་། རིག་གསར་དུས་འགྱུར་འོག་དགོན་སྡེ་གཞན་ལྟར་
38
ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



འཐོར་བརླགས་སུ་སོང་ཡང་བསྟན་པ་ཡང་དར་སྐབས་སླར་གསོ་ཞུས་ཏེ་བཙུན་མ་དྲུག་ཅུ་རྩ་གྲངས་འདུས།
དེང་སྐབས་མ་དགོན་ཁམས་པ་སྒར་གྱི་རྒྱབ་བསྐྱོར་འོག་ཁམས་པ་སྒར་དང་ཉེ་བའི་གནས་ཤིག་ཏུ་གདན་ས་
གནས་སྤོ་མཛད་དེ་བཙུན་མ་རྣམས་གཙོ་བོ་སྒྲུབ་པ་ཉམས་བཞེས་གནང་བཞིན་པ་ལགས། །
° སྒྲུབ་པ་ཉམས་ལེན་ལ་བརྩོན་བཞིན་པའི་ལ་ཕག་དགོན་པའི་བཙུན་མ་ལྷན་འཛོམས།



05 འཛི་ཆེན་ཇོ་དགོན།
བོད་ལྗོངས་ཆབ་མདོ་རྫོང་ཐོབ་པ་ཤང་ཁོངས་སུ་གཏོགས་པའི་འཛི་ཆེན་དགོན་འདི་ནི། ཁམས་པ་སྒར་
གྱི་བླ་མ་དཀོན་མཆོག་སྐུ་ཕྲེང་གསུམ་པ་དཀོན་མཆོག་བསྟན་པའི་རྒྱལ་མཚན་མཆོག་གྲུབ་ཅེས་པས། སྤྱི་
ལོ་༡༩༨༥ལོར་ཕྱག་བཏབ། དེའི་སྐུ་གོང་མ་གཉིས་ནི་ཁམས་སྒར་དུ་མཛད་འཕྲིན་བསྐྱངས། ད་ལྟའི་སྐུ་ཕྲེང་
གོང་མའི་ཡང་སྲིད་དུ་ལུང་འཛིན་ཐོབ་སྟེ། ཁམས་སྒར་དུ་ཆོས་ཁྲིར་མངའ་གསོལ་ཏེ་རྟེན་འབྲེལ་གཟབ་རྒྱས་ཞུས། །
གསུམ་པ་དཀོན་མཆོག་བསྟན་པའི་རྒྱལ་མཚན་མཆོག་ནི། ཐོག་མར་ཁམས་སྤྲུལ་བརྒྱད་པ་དོན་བརྒྱུད་ཉི་མས་
རིག་གནས་གསར་བརྗེའི་དུས་རྐྱེན་འོག་གཙུག་ལག་ཁང་རྟེན་བརྟེན་པ་དང་བཅས་པ་བཅོམ་སྟེ་མིང་གི་ལྷག་མ་
ཙམ་དུ་སོང་བས། བླ་གྲྭ་རྣམས་རང་དགོན་ལས་བྲལ་དགོས་བྱུང་། བསྟན་པ་ཡང་དར་བའི་སྐབས་དགོན་སྡེ་
40 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



ཁག་སླར་གསོ་བྱེད་རྒྱུའི་ཆོག་མཆན་ཐོབ་ཀྱང་། ཁོང་ནི་
དུས་དབང་གིས་གསང་ཡུམ་བཞེས་པར་བརྟེན། གཅིག་
ནས་གདན་སའི་སྒྲིག་སྲོལ་དང་། གཉིས་ཐད་ནས་བླ་
མ་ཀར་ཕྲེང་དང་། རྟོགས་ལྡན་ཨ་འཕྲིན་སོགས་ཀྱི་ལུང་
བསྟན་ལྟར། གནས་ཁྱད་པར་ཅན་འདིར་གདན་ས་གསར་
བཞེངས་མཛད་དེ་ཇོ་དགོན་ཞིག་ཏུ་གྱུར། ད་ལྟ་དགོན་
འདིར་བླ་མ་གཅིག་དང༌། ཇོ་མོ་ཉེར་ལྔ་ཙམ་འཚོགས་
ཏེ་གཙོ་བོ་སྒྲུབ་པ་ཉམས་བཞེས་མཛད་བཞིན་པ་མ་ཟད།
ཚེས་བཅུའི་ཉིན་དཀོན་མཆོག་སྤྱི་འདུས་དང་། ཉི་ཤུ་
ལྔར་ཕག་མོའི་སྒྲུབ་མཆོད། བོད་ཟླ་བཞི་པའི་ནང་སྨྱུང་
གནས། བོད་ཟླ་དགུ་པའི་ནང་ཚོགས་བརྒྱ། དུས་ངེས་
མེད་དུ་ཁམས་སྒར་དགོན་གྱི་ཨ་པོ་སྒྲུབ་དགའ་དབུར་
བཞུགས་ཀྱིས་བདེ་ཆེན་ཞིང་སྒྲུབ། ཉིན་ལྟར་དགོང་
ཚོགས་ཆག་མེད་སོགས་རྣམ་དཀར་དགེ་བའི་ལས་ལ་
འབད་བཞིན་པ་བཅས་སོ། །
oཐུགས་རྟེན་མཆོད་རྟེན།
དག དེ་དེ་གའི་བླ་མ་དཀོ ན ་མཆོ ག ་ལགས་
དང་ཇོ་མ་སྐལ ་ བཟང་སྒྲོལ་མ་གཉིས་ཀྱི་
ག སུང་རྒྱུན་ལྟར་སྤྱི་ལོ་༢༠༠༧ལོའི་ཟླ་བ་
༩ཚེས་༧ཉིན་དག ནོ་དེ་གར་བྲིས། ° དཀོ
པ འི ་ རྒྱ ལ ་ མ ཚན་
མཆོ ག་གྲུབ་མཆོ ག་
དང་དགོ ན་དེ ་གའི ་
དཀོན་མཆོག་བསྟན་
བཙུན་མ་རྣམས།



O6
གྲུ་གུ་དགོན།
JE DE WED-
T I D Li u • III
།
༡༢ ༡༡ 11:17/ 3/
བོད་ལྗོངས་ཆབ་མདོ་རྫོང་ཐོབ་པ་ཤང་ཁོངས་སུ་ཆགས་པའི་གྲུ་གུ་དགོན་འདི་ནི་ཐོག་མར་གྲུ་གུ་ཆོས་རྒྱལ་
རྒྱ་མཚོས་ཕྱག་བཏབ་པ་ནས་ད་བར་ལོ་ངོ་བཞི་བརྒྱ་ལྷག་གི་ལོ་རྒྱུས་ལྡན། དེ་ཡང་། གྲུ་གུ་ཆོས་རྒྱལ་རྒྱ་མཚོ་
ནི་རབ་བྱུང་བཅུ་པའི་ས་སྟག་སྟེ་སྤྱི་ལོ་༡༥༧༨ལོར་འཁྲུངས། ཁམས་པ་ཀརྨ་བསྟན་འཕེལ་གྱི་སློབ་མའི་གཙོ་བོ་
རྒྱ་མཚོ་རྣམ་གསུམ་གྱི་ཡ་གྱལ་གྲུ་གུ་ཆོས་རྒྱལ་རྒྱ་མཚོ་ཞེས་པའི་གྲུབ་ཐོབ་ཅིག་བྱུང་། ཁོང་གི་སྐབས་སྐུ་ཚེ་
ཧྲིལ་པོར་སྒྲུབ་པ་ཁོ་ན་གཙོ་བོར་མཛད་པ་ལས་དགོན་པ་རྒྱ་སྐྱེད་སོགས་ཀྱི་ངལ་བ་ཆེར་མ་མཛད་དོ། ། ་
སྐུ་ཕྲེང་གཉིས་པ། ཆོས་རྒྱལ་ཀུན་དགའ་རྒྱ་མཚོ་ནི་རབ་བྱུང་བཅུ་གཅིག་པའི་ས་སྟག་སྤྱི་ལོ་༡༦༣༨ ལོར་
42
ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



འཛི་སྒར་བསོད་ནམས་རྒྱ་མཚོའི་གཅུང་པོར་འཁྲུངས། ཐོས་བསམ་སྒོམ་པའི་ཡོན་ཏན་རྒྱ་ཆེ་ཞིང་། ལྷག་
པར་དུ་དཔལ་ལྡན་འབྲུག་པའི་དབང་ལུང་གདམས་ངག་སྐོར་ཆ་ཚང་གསན་བཞེས་ཉམས་ལེན་ཤིན་ཏུ་རྒྱ་ཆེར་
མཛད་པས་གྲུབ་པའི་གོ་འཕང་མཐོན་པོར་ཕེབས། སྐུ་ཚེའི་སྨད་ལ་བྲག་གཡབ་དང་། ཆབ་མདོ། བེ་རུ། ལྷ་
ཐོག་སོགས་ཕྱོགས་ཀུན་ཏུ་འགྲོ་ཕན་འཕྲིན་ལས་ཀྱི་མཚན་སྙན་གང་སར་ཁྱབ། ལྷ་ཐོག་རྒྱལ་མོ་ཇོ་མོ་ཆོས་སྐྱིད་
ཀྱིས་རྡོ་རྗེ་ཕྲེང་བའི་དབང་ཡོན་དུ། གྲུ་གུ་གཡུ་རྫུའི་གནས་དང་། ཉེ་འཁོར་གྱི་གནས་ཡུལ་ཕྱེད་ཙམ་བཅས་
སྒྲུབ་གནས་སུ་ཕུལ། ད་ལྟའི་དྲིལ་སྐྱིད་དུ་གྲགས་པའི་སར་ཕེབས་པ་དང་ཆིབས་དྲེལ་དེ་ཉལ་ནས་གཞན་དུ་
འགྲོར་མ་ཉན་པས། ས་དཔྱད་དགོངས་ཕྱོགས་རྟེན་འབྲེལ་རྣམས་ལེགས་མཐུན་གྱིས་དེའི་ལུང་པའི་སྟོད་ཙམ་
གྱི་དར་ཐག་ཕུག་ཏུ་སྒྲུབ་པའི་སྡེ་བཙུགས་ནས་ཚེ་དང་སྒྲུབ་པ་མཉམ་པར་བཞུགས། སྤྱི་ལོ་༡༦༧༧ལོར་བསོད་
ནམས་སྙིང་པོ་ཡང་གྲུ་གུ་དགོན་དུ་ཁྲི་གསོལ་ཞུས་པས་མཁས་གྲུབ་གཉིས་ལྡན་གྱི་སྐྱེས་བུ་དམ་པ་ཞིག་བྱུང་།
ཆོས་རྒྱལ་ཀུན་དགའ་རྒྱ་མཚོ་དགུང་གྲངས་བཞི་བཅུ་ཞེ་དགུའི་སྐབས་ཏེ་སྤྱི་ལོ་༡༦༧༦ལོར་གྲུ་གུའི་རི་ཁྲོད་
བདེ་ཆེན་བསམ་གཏན་འོད་གསལ་གླིང་དེ་ཉིད་ཐོག་མར་ལྷ་བྲག་མདའ། ཡར་དགོན་སྟེང་དུ་ཕྱག་བཏབ། དྲིལ་
སྐྱིད་དར་ཐག་ཕུག་ཏུ་སྐུ་མཚམས་སུ་བཞུགས་སྐབས། མགོན་པོའི་སྤྲུལ་པ་ལྷ་བྲིས་བ་ཞིག་བྱུང་བས་འབྲུག་
ལུགས་ཀྱི་མགོན་མང་གི་ཞལ་ཐང་གཙོ་འཁོར་རྒྱས་སྤྲོས་ཅན་ཞིག་བཞེངས་བཅུག་པར་ལྷ་བྲིས་པ་དེས་ཕྱག་
བཞིར་སྤྲུལ་ནས་ཕྱག་གཅིག་གིས་རི་མོ་བྲིས། གཅིག་གིས་ཚོན། གཅིག་གིས་མདངས་བརྒྱབ། གཅིག་གིས་
གསེར་རིས་མཐའ་ཕུད་ནས་ཉིན་སོ་བཞིའི་ནང་ཞལ་ཐང་སོ་བཞི་ལེགས་གྲུབ་ཟིན་ནས། ཡོན་ཕུལ་རབ་གནས་
མཛད་སྐབས་ལྷ་བྲིས་པ་དེ་གཙོ་བོའི་ཞལ་ཐང་མགོན་པོ་ཕྱག་བཞི་པར་ཐིམ་སོང་བས་དགོན་པའི་ནང་རྟེན་གཙོ་
གྲས་ཤིག་ཏུ་གྱུར། བྲིས་སྐུ་འདི་དག་ལ་དཔེ་མཛད་དེ། འཛི་སྒར་དང་
། ཚེས་བཅུ་དགོན། ཁམས་པ་སྒར།
རྡོ་དགོན་སོགས་དགོན་སྡེ་གཞན་དུ་རྒྱུན་འཕེལ་བ་བྱུང་། དེ་བཞིན་རྡོ་ཕྲེང་དཀྱིལ་ཐང་། མི་འཁྲུགས་སྟོང་སྐུ།
གསེར་དངུལ་ཁོ་ནས་བྲིས་པའི་བཀའ་འགྱུར་དང་བསྟན་འགྱུར། གཞན་ཡང་བླ་མ་བརྒྱུད་པའི་བཀའ་འབུམ་དང་
གདམས་ངག་སྐོར་སོགས་པོད་གྲངས་དུ་མར་དབུ་ལྷ་ཐུམ། གླེགས་བམ་དང་གླེགས་ཐག་རིན་ཐང་ཅན་ཤ་སྟག་
མཛད། སྒྲུབ་སྡེར་གདམས་སྐོར་ཤིན་ཏུ་ཁུངས་བཙན་པ་སོགས་མདོར་ན་རྟེན་གསུམ་དང་སྒྲུབ་མཆོད་ཕྱག་རྒྱུན་
རྣམས་ཕུགས་གཏུག་ས་ཞིག་ཏུ་གྱུར། རྗེ་དེ་ཉིད་ཀྱིས་འགྲོ་དོན་རྒྱ་ཆེར་མཛད་དེ་མཐར་རབ་བྱུང་བཅུ་གཉིས་
པའི་མེ་གླང་སྟེ་སྤྱི་ལོ་༡༦༩༧ལོར་དགོངས་པ་ཞི་བར་གཤེགས། སྐུ་གདུང་བཞུས་བའི་སྐབས་ངོ་མཚར་བའི་
ལྟས་བསམ་གྱིས་མི་ཁྱབ་པ་བྱུང་ཞིང་། དབུ་ཐོད་ལ་ཨ་རང་བྱོན་ཡོད་པ་གྲུ་གུ་དགོན་པའི་ནང་རྟེན་དུ་བཞུགས་
སྐུ་ཕྲེང་གསུམ་པ། ཆོས་རྒྱལ་ལྷུན་འགྲུབ་བསྟན་འཛིན་རྒྱ་མཚོ་ནི་རབ་བྱུང་བཅུ་གཉིས་པའི་ས་སྟག་སྤྱི་ལོ་



༡༦༩༨ལོར་སྐུ་འཁྲུངས། ཡོངས་འཛིན་འཇམ་དཔལ་དཔའ་བོ་དང་
། རྗེ་ཀུན་དགའ་བསྟན་འཛིན་གྱི་ཐུགས་
སྲས་སློབ་མའི་གཙོ་བོ་ཞིག་ཏུ་གྱུར། རྟེན་གསུམ་བཞེངས་པ་རྒྱ་ཆེར་མཛད། ལྷ་བྲག་མདའ་དགོན་རྙིང་ཁར་
གདན་ས་མཛད་ནས་འབྲུག་ལུགས་ཀྱི་སྒྲུབ་པ་ཁག་རྒྱུན་འཛུག་གནང་ངོ་། །
སྐུ་ཕྲེང་བཞི་པ། པད་དཀར་ཤཱཀྱ་རྒྱ་མཚོ་ནི་རས་གཞུང་བླ་བརྒས་ཚང་སར་འཁྲུངས། ཁམས་སྤྲུལ་ཆོས་
ཀྱི་ཉི་མ་གཙུག་ཏུ་བསྟེན་ཏེ་མཁས་བཙུན་བཟང་གསུམ་གྱི་སྐྱེས་བུ་དམ་པ་ཞིག་ཏུ་གྱུར། དགོན་རྙིང་དུ་དགོན་
པའི་རྟེན་གསུམ་ལོག་བྲིས་སོགས་ལེགས་འཕེལ་དང་། སྒྲུབ་པའི་སྡེ་རྣམས་སུ་སྒྲུབ་ཚུགས་ཀྱི་མིག་ལྟོས་ལྟ་བུར་
གྱུར་པ་མཛད། ཐུབ་དབང་རྒྱ་གར་ལི་མ་ཁྲི་རྒྱབ་ཡོལ་བཅས་ཐོག་ཚད་གཅིག་ཅན་ལ་འབྲི་སྟོང་ཕྲག་གསུམ་དང་
ལྔ་བརྒྱ་བླུ་ཡོན་དུ་གནང་ནས་བླུས་པ་དགོན་པའི་རྟེན་གཙོར་བཞུགས་སུ་གསོལ་བ་དང་། འབྲུག་ལུགས་སྒྲུབ་
མཆོད་དང་དུས་མཆོད་ཁག་མང་པོ་ཚང་བར་གསར་འཛུགས་གནང་བ་སོགས་མཛད་པ་མཐའ་ཡས་སོ། །
སྐུ་ཕྲེང་ལྔ་པ། བླ་མ་བསྟན་འཛིན་དབང་པོ་ནི། བེ་རུ་ལོ་རྒྱུ་ཚང་སར་འཁྲུངས། སྐུ་ཡོན་ཆེ་ཡང་སྦས་པའི་
རྣལ་འབྱོར་པ། ཆོས་བརྒྱད་རོ་སྙོམས་ཤིང་། ཚེ་གཅིག་སྒྲུབ་པ་ཁོ་ནར་བརྩོན་བཞིན་བཞུགས་པ་ལས་དགོན་པ་
སླར་གསོ་སོགས་ཀྱི་བྱ་བ་མ་མཛད། རྒྱུན་དུ་ཕྱག་འཁོར་དང་ཕྲེང་བ་གཉིས་དང་མི་འབྲལ་བར་བཞུགས་སྐད།
དེའི་སྐབས་སུ་ཉིད་ཀྱི་སྐུ་ཚ་ངག་རྒྱམ་སྐུ་ཕྲེང་དང་པོ་གྲུ་གུ་དགོན་དུ་གདན་དྲངས། རྗེས་སུ་ལོ་ཆེན་བསོད་
ནམས་སྙིང་པོ་དང་། ངག་རྒྱམ་གཉིས་ཐུགས་ནང་ཅུང་མ་གཤིན་པ་བྱུང་ཡང་ཆོས་རྒྱལ་འདི་པས་གཉིས་ཀར་
གཅིག་ཕྱོགས་སུ་མ་ལྷུང་བར་བཞུགས་པས་རང་བཞིན་གྱིས་ཞོད་འཇགས་བྱུང་ངོ༌། །
སྐུ་ཕྲེང་དྲུག་པ། མདོ་བླ་བསྟན་འཛིན་རྒྱ་མཚོ་ནི་རབ་བྱུང་བཅུ་བཞི་པའི་ལྕགས་ཁྱི་སྤྱི་ལོ་༡༨༥༠ལོར་བྲག་
གཡབ་མདོ་བ་རོང་པའི་ནང་སྐུ་འཁྲུངས། ཐོས་བསམ་རྒྱ་ཆེར་མཛད། གསོ་བ་རིག་པ་དང་། དཀར་རྩིས། ལྷ་
བྲིས་སོགས་ལ་ཤིན་ཏུ་མཁས། འདི་པས་སྐུ་གསུང་ཐུགས་རྟེན་གྱང་ལྷ་སོགས་མང་དུ་གསར་བཞེངས་མཛད།
ཉིན་རེའི་མཛད་རྣམ་རྣམས་ཟིན་བྲིས་མཛད་ཀྱིན་ཡོད་ཅིང་། གསུང་རྩོམ་ཡང་མང་པོ་ཡོད་ཀྱང་ཕྱིས་རིག་
གསར་དུས་རྐྱེན་འོག་དྲང་སྲོང་མེ་ལྷའི་ཞལ་དུ་སོང་ཟིན། གཞན་ཡང་ཤཱཀྱ་ཤྲཱི་ཞུ་བའི་བླ་མ་སྒྲུབ་པའི་གོ་འཕང་
མཐོན་པོར་གཤེགས་པ་དེ་བྱུང་། །
སྐུ་ཕྲེང་བདུན་པ། ཆོས་རྒྱལ་དོན་འགྲུབ་དཔའ་བོ་ནི་རབ་བྱུང་བཅོ་ལྔ་པའི་མེ་ཁྱི་སྟེ་སྤྱི་ལོ་༡༨༨༦ལོར་བྲག་
གཡབ་བཙན་ཁྲིར་སྐུ་འཁྲུངས། དགུང་ལོ་ཆུང་ངུའི་དུས་ནས་གྲུབ་པའི་རྟགས་མཚན་མང་པོ་ལྡན་པ་ཞིག་བྱུང་།
རྗེ་བསྟན་པའི་ཉི་མ་གཙུག་ཏུ་བསྟེན་ཏེ་མཁས་གྲུབ་གཉིས་ལྡན་གྱི་བླ་མ་ཞིག་ཏུ་གྱུར། ཕྱིས་གྲུབ་དབང་ཤཱཀྱ་ཤྲཱི་
དང་ལྷན་དུ་ལྷ་ས་དང་བལ་ཡུལ་མཆོད་རྟེན་བྱ་རུང་ཁ་ཤོར་སོགས་ལ་ཕེབས། ཤཱཀྱ་ཤྲཱིས་སྲས་མོ་ཨ་ཞེ་པདྨ་
ཆུང་མར་བཞེས། སྐུ་ཚེའི་སྨད་དུ་གདན་སར་ཕེབས་ཏེ་ལྷ་བྲག་གསོན་སྡེར་ཁར་སྐུ་མཚམས་ལ་དགོངས་པ་མ་
44 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



རྫོགས་བར་བཞུགས། ཕུར་སྙིང་དུང་ཕྱུར་ཁ་
ཤས་གསུངས་པར་གྲགས་ཤིང་། མངོན་ཤེས་
དང་རྫུ་འཕྲུལ་ལ་ཐོགས་པ་མེད་པ་ཞིག་བྱུང་བ་
སོགས་རྒན་རབས་རྣམས་ཀྱི་ངག་རྒྱུན་དུ་གྲགས།
དགུང་ལོ་དྲུག་ཅུའི་སྐབས་ཏེ་སྤྱི་ལོ་༡༩༤༦ལོར་
དགོངས་པ་རྫོགས། སྐུ་གདུང་ལས་རིང་བསྲེལ་
མང་དུ་བྱུང་བ་སོགས་ངོ་མཚར་བའི་རྟགས་མང་
དུ་བྱུང་། ། །
སྐུ་ཕྲེང་བརྒྱད་པ། ཆོས་རྒྱལ་མི་ཕམ་མཐུ་
སྟོབས་བདེ་ཆེན་ཡོན་ཏན་རྒྱ་མཚོ་ནི་སྤྱི་ལོ་
༡༩༤༦ལོར་ཆབ་མདོ་ལྕགས་ར་སྤྲུལ་སྐུའི་ནུ་
བོར་ནང་ཆེན་དཔའ་ཁྲི་ས་ཆུང་སར་སྐྱེས། ཀརྨ་
པ་བཅུ་དྲུག་རིག་པའི་རྡོ་རྗེ་དང་། ཆོས་མགོན་
བརྒྱད་པ་མཐུ་སྟོབས་ཆོས་ཀྱི་རྒྱ་མཚོ། ཁམས་
སྤྲུལ་བརྒྱད་པ་བཅས་དགོངས་པ་གཅིག་མཐུན་
གྱིས་གྲུ་གུ་ཆོས་རྒྱལ་རྒྱ་མཚོའི་སྐུ་ཕྲེང་བརྒྱད་
པར་ངོས་འཛིན་ཐོབ། དགུང་ལོ་བཞིའི་སྐབས་གྲུ་
གུ་དགོན་དུ་ཁྲི་གསོལ་ཞུས། དགོན་པར་ཕེབས་
པའི་སྔོན་ནས་ཕ་མ་ཆོས་དད་ཆེ་བས་བླ་མ་མང་
པོ་མཇལ་བ་དང་། ཆོས་འབྲེལ་ཡང་མི་ཉུང་བ་
ཐོབ་ཟིན། ཁོང་གྲུ་གུ་དགོན་དུ་ཕེབས་པའི་ལམ་
ཞོར་དུ་མཆོག་སྤྲུལ་བསོད་ནམས་བསྟན་འཛིན་
ལས་སྐྱབས་སྡོམ་དང་དབང་ལུང་ཁྲིད་སོགས་ཁ་
ཤས་ཞུས། དགུང་ལོ་བཅུ་བཞི་ནས་རྒྱ་གར་དུ་
ཕེབས་ཏེ་སྐྱབས་རྗེ་ཁམས་སྤྲུལ་དོན་བརྒྱུད་ཉི་
མའི་སྐྱབས་འོག་ཏུ་ཚུད་དེ་དབང་དང་གདམས་
° སྤྱན་རས་གཟིགས་བཅུ་གཅིག་ཞལ།



ངག་མང་དུ་གསན་པ་དང་། དེ་བཞིན་རྒྱལ་དབང་ཀརྨ་པ་བཅུ་
དྲུག་པ་ཆེན་པོ་དང་། དིལ་མགོ་མཁྱེན་བརྩེ་རིན་པོ་ཆེ། ས་སྐྱའི་
མཁན་རིན་ཆེན། ནུབ་དགོན་མཁན་ལེགས་བཤད། ཀཿ ཐོག་
མཁན་དགེ་འདུན་དར་རྒྱས། རྨེ་བ་མཁན་ལེགས་བཤད། རྙིང་
མའི་མཁན་བརྩོན་འགྲུས། འཛི་སྒར་མཁན་ཆོས་དར། ནང་
ཆེན་ཡང་དབེན་མཁན་ཆེན་རྟོགས་ལྡན་ཆོས་ལེགས། རྟོགས་
ལྡན་འཇམ་དབྱངས་སོགས་ལས་དབང་ལུང་ཁྲིད་གསུམ་རྒྱ་ཆེར་
གསན། ལྷག་པར་དུ་སྐྱབས་རྗེ་རྡོ་རྫོང་བརྒྱད་པ་དཔལ་ལྡན་དོན་
བརྒྱུད་བསྟན་འཛིན་རིན་པོ་ཆེ་ལས་ཆོས་སྲིད་གཉིས་ཀར་སྐྱབས་
འཇུག་གཟིགས་པ་བཀའ་དྲིན་བསམ་བརྗོད་ལས་འདས་པ་གནང་
བར་བརྟེན། ཕྱིར་མི་ལྡོག་པའི་ཐར་པ་རིན་པོ་ཆེའི་གྲུ་ལ་ཞུགས་
ནས་དམིགས་མེད་ཐུགས་རྗེའི་ནོར་གླིང་ལ་རྩེ་གཅིག་ཏུ་རོལ་བར་
གྱུར་ཏོ། །
གྲུ་གུ་དགོན་གྱིས་བཀོད་པའི་དགེ་རྒན་ཆོས་པའི་ཕུལ་བྱུང་
བན་རྒན་བདེ་ཆེན་རབ་འཕེལ་དང་། གྲུ་གུའི་ལྷ་བྲག་ནང་མཚམས་
ལ་བཞུགས་པའི་མཁན་པོ་ཚེ་དགའ། གྲུ་གུ་བླ་རྒན་དགེ་ལེགས་
ཀམ་ཚང་ཕུ་འབྱུང་སངས་རྒྱས་རིན་པོ་ཆེ། ནང་ཆེན་ལྕགས་ཟམ་
དགོན་པའི་བླ་མ་ཁྲི་པ་བཅས་ལས་མདོ་སྔགས་རིག་གནས་དང་
བཅས་པ་གསན་བསམ་རྒྱ་ཆེར་མཛད། སྤྱི་ལོ་༡༩༨༤ ལོར་
མདོ་ཁམས་ཁུལ་དུ་གནས་གཟིགས་སུ་བྱོན། སྤྱི་ལོ་༡༩༨༧ལོར་
གྲུ་གུའི་བླ་རྒན་རིན་ཆེན་ཞི་བར་གཤེགས་སྐབས་ཀྱི་སྐུ་གདུང་
བསྲེགས་སྦྱོང་ཞུས། དེ་ནས་གྲུ་གུ་དགོན་པའི་གྲྭ་ཤག་རྣམས་
ལས་འགོ་འཛུགས་གནང་བ་སོགས་གྲུ་གུ་དགོན་པའི་གཙོ་འགན་
བཞེས་ཏེ་འགྲོ་དོན་སྐྱོང་གནང་མཛད་པ་བཅས་སོ། །
ཁྲི་འཛིན་གཉིས་པ། ཀུན་དགའ་རྒྱ་མཚོའི་སྐུ་ཕྲེང་རིམ་བྱོན་
ནི༑ སྐུ་ཕྲེང་དང་པོ། ཀུན་དགའ་རྒྱ་མཚོའི་གཅེན་པོ་མཁས་གྲུབ་
ག་ག་ཆོས།* རྒྱུ
རྒྱད་པ་ཆོས་རྒྱལ་
མི་ཕམ་མཐུ་སྟོབས་བདེ་ཆེན་ཡོན་ཏན་རྒྱ་མཚོ།
46
ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



བསོད་ནམས་རྒྱ་མཚོའི་ཡང་སྲིད་དུ་ངོས་འཛིན་མཛད་པའི་གྲུ་གུ་བསོད་ནམས་སྙིང་པོ་ནི་སྤྱི་ལོ་༡༦༧༧ལོར་
འཁྲུངས། གྲུ་གུ་ཡར་དགོན་སྟེང་དུ་ཁྲི་གསོལ་ཞུས། དེའི་སྐུ་ཕྲེང་གཉིས་པ་བློ་གྲོས་སྙིང་པོ་དང་། སྐུ་ཕྲེང་
གསུམ་པ་གྲུབ་པའི་རྡོ་རྗེ། སྐུ་ཕྲེང་བཞི་པ་སྒྲུབ་བརྒྱུད་རྒྱ་མཚོ།( འཁྲུངས་འདས་དང་མཛད་རྣམ་སོགས་མི་
གསལ།）སྐུ་ཕྲེང་ལྔ་པ་ད་ལྟ་འཚོ་བཞུགས་པད་མ་དམ་ཆོས་མཆོག་ནི་སྤྱི་ལོ་༡༩༨༤ལོར་ཆོས་རྒྱལ་རིན་པོ་
ཆེར་གཙུག་ཕུད་ཕུལ་ཏེ་གྲུ་གུ་དགོན་པའི་གྲྭ་སར་ཞུགས། རིམ་བཞིན་སྡེ་དགེ་རྫོགས་ཆེན་དུ་ཐོས་བསམ་
མཛད་དེ་ཡུན་རིང་བཞུགས་ཤིང་ཆོས་གྲྭ་དེར་མཁན་པོའི་ཆོ་ལོ་ཐོབ་པ་མ་ཟད། ལས་སྣེ་ཁག་གི་འགན་བཞེས་
ཀྱང་གནང་། དེ་རྗེས་འཕྱོངས་རྒྱས་དཔལ་རི་དགོན་གྱི་མཁན་པོར་ལོ་གཅིག་བཞུགས། ཐོས་བསམ་བྱང་
ཆུབ་གླིང་དགོན་དུ་ལོ་གཅིག་བཞུགས། དེ་ནས་པེ་ཅིང་ནང་བསྟན་སློབ་གླིང་དུ་ཆོས་རྒྱུགས་ཨང་དང་པོ་ཐོབ།
ད་ལྟ་རང་དགོན་གྲུ་གུ་དགོན་གྱི་གཙོ་འགན་བཞེས་ཏེ་དགོན་པ་སླར་གསོ་ཞུ་ཕྱོགས་ཐད་དང་། ལྷག་པར་དུ་གྲྭ་
བཙུན་རྣམ་པར་དཔེ་ཁྲིད་མཛད་རྒྱུ་སོགས་སྐུ་ངལ་ཚད་མེད་སྐྱོན་བཞིན་པ་དང་ཆབས་ཅིག་དེ་ཁུལ་གྱི་སྡེ་ཕན་
ཚུན་རྩྭ་ཆུར་རྩོད་པའི་འཁྲུགས་པ་ལོ་མང་ཐག་མ་ཆོད་པ་རྣམས་ཁོང་གིས་ཆོས་དང་མཐུན་པའི་སྒོ་ནས་རྩོད་པ་
ཞི་བར་མཛད་པ་སོགས་མཛད་འཕྲིན་རྒྱས་བཞིན་པའོ། །
ཁྲི་འཛིན་གསུམ་པ། གྲུ་གུ་ཆོས་རྒྱལ་རྒྱ་མཚོ་སྐུ་ཕྲེང་དྲུག་པ་མདོ་བླ་བསྟན་འཛིན་རྒྱ་མཚོའི་སྐབས་དགོན་
འདིར་སྒྲུབ་བརྙེས་ཆེན་པོ་ཤཱཀྱ་ཤྲཱི་ཞེས་པ་རྒྱ་བོད་བལ་འབྲུག་སྟོད་སྨད་ཡོངས་ལ་རྩོད་མེད་ཀྱི་སྐྱེས་བུར་ཡུན་
རིང་བཞུགས། རྗེ་དེ་ཉིད་ནི་སྒྲུབ་དབང་ཚོགས་གཉིས་རིན་པོ་ཆེ་དང་། ཁམས་སྤྲུལ་བསྟན་པའི་ཉི་མ། མཁྱེན་
ཀོང་སོགས་ཀྱི་ཐུགས་སྲས་གཙོ་བོ་ཞིག་ཀྱང་ཡིན་ནོ། །ཀརྨ་པ་མཁའ་ཁྱབ་རྡོ་རྗེས་ངོས་འཛིན་མཛད་པའི་སྒྲུབ་
དབང་ཤཱཀྱ་ཤྲཱིའི་ཡང་སྲིད་ཅིག་ཁྲི་འཛིན་གསུམ་པར་མངའ་གསོལ་ཁྲི་འདོན་ཞུ་རྒྱུར་གྲུ་གུ་དགོན་གྱི་འདུས་མང་
ཡོངས་ནས་རེ་མོས་ཆེ་ཡང་ད་ལྟ་དངོས་སུ་ཁྲི་གསོལ་གྱི་མཛད་སྒོ་སྤེལ་ཐུབ་མེད། །
བླ་རྒན་དགེ་ལེགས། དེ་བཞིན་བླ་རྒན་དགེ་ལེགས་སྐུ་ཕྲེང་དང་པོ་ནས་ད་ལྟའི་སྐུ་ཕྲེང་བདུན་པ་ངག་དབང་
དགེ་ལེགས་བསྟན་འཛིན་ནོར་བུའི་བར་བྱོན་འདུག་ཀྱང་རེ་རེའི་མཚན་དང་མཛད་རྣམ་སོགས་མི་གསལ། །
གཉིས་པ། སྒྲུབ་མཆོད་ཁག་གི་སྐོར། དགོན་འདིར་ལོ་ལྟར་བོད་ཟླ་དང་པོའི་ནང་གནས་བརྟན་ཕྱག་
མཆོད། བོད་ཟླ་གཉིས་པའི་ནང་རྒྱལ་བ་མི་འཁྲུགས་པའི་སྒྲུབ་མཆོད་དང་། ཞི་ཁྲོ་ངེས་དོན་སྙིང་པོ། འཇའ་
ཚོན་སྨོན་ལམ་བཅས། བོད་ཟླ་གསུམ་པའི་ནང་འབྲུག་པའི་བླ་མ་མཆོད་པ། བོད་ཟླ་བཞི་པའི་ནང་སྨྱུང་གནས་
ལ་བཞུགས་རྒྱུ། བོད་ཟླ་ལྔ་པའི་ནང་ཉེར་ལྔ་ཚེས་བཅུ། བོད་ཟླ་དྲུག་པའི་ནང་བདེ་མཆོག་དྲུག་ཅུ་རྩ་གཉིས་ཀྱི་
སྒྲུབ་མཆོད། བོད་ཟླ་བདུན་པ་དང་བརྒྱད་པ་གཉིས་ལ་རྒྱལ་བའི་བཀའ་འགྱུར་སོགས་ཅི་རིགས་དང་། བོད་
ཟླ་དགུ་པའི་ནང་བཛྲ་དུང་སྒྲུབ། བོད་ཟླ་བཅུ་པའི་ནང་རྡོར་སེམས་ཀྱི་སྒྲུབ་པ། བོད་ཟླ་བཅུ་གཅིག་པའི་ནང་ཚེ་



o སྔར་མགོན་པོའི་སྤྲུལ་པ་དངོས་
ཀྱིས་བྲིས་བའི་མགོན་མང་གི་སྐུ་
ཐང་ཞེ་ལྔའི་ཡ་གྱལ་ཞིག་ཡིན།
བདག་ཕུར་སྒྲུབ། བོད་ཟླ་བཅུ་གཉིས་པའི་ནང་མགོན་པོ་སྒྲུབ་མཆོད་བཅས་འཚོག་སྲོལ་ཡོད་པ་རྣམས་བདེ་
ཆེན་ཆོས་འཁོར་དགོན་གྱི་ཕྱག་བཞེས་གཙོ་བོར་མཛད་ཀྱི་ཡོད་པ་བཅས་སོ། །
གསུམ་པ། སྐུ་གསུང་ཐུགས་རྟེན་གྱི་སྐོར། སྐུ་རྟེན་ཆོས་རྒྱལ་བཞི་པ་པད་དཀར་གྱིས་འབྲི་སྟོང་དང་ལྔ་
རྒྱ་བླུ་ཡོན་དུ་ཕུལ་བའི་ཐུབ་དབང་རྒྱ་ལི་ལས་གྲུབ་པ་ཁྲི་རྒྱབ་ཡོལ་དང་བཅས་ཐོག་བརྩེགས་ཅན་བྱིན་ཅན་དང་།
མགོན་པོའི་སྤྲུལ་པ་དངོས་ཀྱིས་བྲིས་པའི་མགོན་མང་གི་སྐུ་ཐང་ཞེ་ལྔ་སོགས་ཀྱིས་གཙོས་ལུགས་སྐུ་དང་།
གསེར་ཟངས་ལས་གྲུབ་པའི་སྐུ་འདྲ། སྨན་སྐུ། བྲིས་སྐུ་སོགས་སྐུ་རྟེན་དུ་མ་དང་། རྒྱལ་བའི་བཀའ་འགྱུར་དང་
48 ཁམས་དང་ཉག་ཆུ་ཁུལ་གྱི་དགོན་སྡེའི་སྐོར།



བསྟན་འགྱུར། བླ་མ་དུ་མའི་གསུང་འབུམ་སོགས་གསུང་རྟེན་ཁག གསེར་ཟངས་ལས་གྲུབ་པའི་ཆོས་རྒྱལ་
རིམ་བྱོན་རྣམ་པའི་གདུང་རྟེན་རིན་ཆེན་རིགས་མང་པོའི་ཕྲ་རྒྱན་ཅན་དང་། བཀའ་གདམས་མཆོད་རྟེན་སོགས་
ཐུགས་རྟེན་དུ་མ་བཅས་དང་། དེ་བཞིན་མཆོད་རྫས་སོགས་གྲ་རྒྱས་ཕུན་སུམ་ཚོགས་པོ་ཡོད་ཀྱང་དུས་རྐྱེན་
འོག་ཉིན་མོའི་སྐར་མ་ལྟར་སྣང་ངོ་། ། །
བཞི་པ། ད་ལྟའི་གྲུ་གུ་དགོན་གྱི་སྐོར། རིག་གསར་གྱི་རྗེས་སུ་སླར་དགོན་འདི་ཉིད་ཀྱང་དེ་སྔོན་དགོན་དེ་
གའི་བླ་རྒན་ཆོས་འགྲུབ་ལགས་དང་། བླ་རྒན་ཟླ་གྲགས་ལགས། བླ་རྒན་དགེ་ཚུལ་ལགས་སོགས་ནས་དད་
ལྡན་མང་ཚོགས་ཚོ་དང་ལྷན་དུ་ཐོག་མར་མ་ཎི་སྒྲུབ་པ་ཚོགས་པ་དང་། སྤྱི་ལོ་༡༩༨༤ ཡས་མས་ཙམ་དུ་དགོན་
པ་སླར་གསོའི་འགོ་ཚུགས་ཏེ་གྲྭ་གསར་མང་པོ་གསོ་སྐྱོང་མཛད། དེང་སྐབས་དགོན་འདིར་སྤྲུལ་སྐུ་གསུམ་སྟེ།
སྤྲུལ་ཆོས་རྒྱལ་མི་ཕམ་མཐུ་སྟོབས་བདེ་ཆེན་ཡོན་ཏན་རྒྱ་མཚོ་དང་། བླ་རྒན་དགེ་ལེགས་ཀྱི་སྐུ་ཕྲེང་བདུན་པ་
ངག་དབང་དགེ་ལེགས་བསྟན་འཛིན་ནོར་བུ། མཁན་སྤྲུལ་པདྨ་དམ་ཆོས་བཅས་གསུམ་དང་། གྲྭ་བཙུན་དྲུག་
ཅུ་ལྷག་ཙམ་འཚོགས་ཏེ་སྔར་སྲོལ་གྱི་སྒྲུབ་མཆོད་ཁག་མ་ཉམས་གོང་སྤེལ་དང་། རྟེན་གཙུག་ལག་ཁང་དང་
བརྟེན་པ་སྐུ་གསུང་ཐུགས་རྟེན་སོགས་གསར་བཞེངས་རྒྱ་ཆེར་མཛད་བཞིན་པ་མ་ཟད། དེ་སྔོན་གྱི་མགོན་མང་
གི་སྐུ་ཐང་གྲས་གཉིས་དང་དེ་མིན་སྐུ་གསུང་ཐུགས་རྟེན་མང་པོ་རང་དགོན་དུ་བཞུགས། མཁན་སྤྲུལ་པདྨ་དམ་
ཆོས་ནས་དཔེ་ཁྲིད་གནང་སྟེ་བཤད་གྲྭ་བ་བཞི་བཅུ་ལྷག་དང་། རྟོགས་ལྡན་བསྟན་འཛིན་རྣམ་རྒྱལ་མཆོག་ནས་
སྒྲུབ་དཔོན་མཛད་དེ་སྒྲུབ་གྲྭ་བ་བརྒྱད་བཅས་བཞུགས་པ་བཅས་སོ། །
གྲུ་གུ་ཆོས་རྒྱལ་མི་ཕམ་མཐུ་ལྟ བས་ བདེ་ཆེན་ཡོ ན ་
ཏན་རྒྱ་མཆོའི་གསུང༌འབུམ་ཐོར་བུ་དང༌ དག དེ་དེ་གའི་
རྟོགས་ལྡན་བསྟན་འཛིན་རྣམ་རྒྱལ་གྱི་གསུང་རྒྱུན་གཉིས་
ཕྱོགས་བསྒྲིགས་བྱབ་ཏེ་དག ནོ་དེ་གར་སྤྱི་ལོ་༢༠༠༨ལོའི་ཟླ་
༤ ཚེས་ ༡༥ ཉིན་བྲིས།
༠ དགོན་དེ་གའི་རྟོགས་ལྡན་བསྟན་འཛིན་རྣམ་རྒྱལ་ལགས།



O7 གཡུ་འབྲུག་དགེན་ང
མས་
རྨད་བྱུང་ཐུགས་བསྐྱེད་ཐོགས་མེད་ཡོངས་རྫོགས་ནས། །སྲིད་ཞིའི་མཐའ་བྲལ་སྤང་རྟོགས་འབུམ་བཞད་
པས། །གཞན་ཕན་ཚད་མེད་རང་བཞིན་མགོན་དུ་གྱུར། །འཕགས་བོད་མཁས་གྲུབ་རིམ་བྱོན་རྣམས་ལ་འདུད། །
གང་ཞིག་ལེགས་པའི་འབྲས་བུ་ཀུན། །རྟག་དུ་སྦྱིན་ཞིང་འཕེལ་གྱུར་པའི། །དཔལ་ལྡན་བྱང་ཆུབ་ཆོས་གླིང་
གི །བྱུང་ཚུལ་གླེང་ལ་ཅིས་མི་སྤྲོ། །ཞེས་མཆོད་པར་བརྗོད་དེ་བོད་ལྗོངས་ཆབ་མདོ་རྫོང་ལྷ་མཐོ་ཤང་ཁོངས་སུ་
ཆགས་པའི་གཡུ་འབྲུག་དགོན་གྱི་ལོ་རྒྱུས་མདོ་ཙམ་བརྗོད་པ་ལ། དང་པོ་དགོན་འདི་ཕྱག་འདེབས་པ་པོ་དང་
དགོན་དེ་གའི་ཁྲི་འཛིན་རྣམས་ཀྱི་སྐུ་ཕྲེང་རིམ་བྱོན་གྱི་སྐོར་སོགས་ལས།
དང་པོ། དགོན་འདི་ཕྱག་འདེབས་པ་པོ་མདོ་ཁམས་པར་གྲགས་པའི་སྐུ་རབས་དང་པོ་གྲུབ་ཆེན་ཀརྨ་བསྟན་
50 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



འཕེལ་ནི་རབ་བྱུང་བཅུ་པའི་ས་སྦྲུལ། སྤྱི་ལོ་༡༥༦༩ལོར་ཁམས་ཁོ་ཚ་རིན་ཆེན་སྒང་ཞེས་པར་སྐུ་འཁྲུངས།
སྟག་ལུང་མར་ཐང་རིན་པོ་ཆེ་ཞེས་སྟག་ལུང་ཐང་པའི་དབོན་བརྒྱུད་གསུམ་པ་སངས་རྒྱས་དབོན་གྱིས་བཏབ་
པའི་གདན་ས་དེའི་གྲྭ་སར་ཞུགས་ཤིང་། མདོ་སྔགས་རིག་གནས་དང་བཅས་པར་གསན་བསམ་རྒྱ་ཆེར་མཛད།
རྒྱལ་དབང་ཀརྨ་པ་སྐུ་ཕྲེང་དགུ་པ་དབང་ཕྱུག་རྡོ་རྗེ་ལས་བསྙེན་རྫོགས་བསྒྲུབས། དེ་ནས་སྔོན་ལས་ཀྱི་འགྲོ་བའི་
བླ་མ་དམ་པ་མཉམ་མེད་ལྷ་རྩེ་པ་ངག་དབང་བཟང་པོའི་མཚན་སྙན་གསན་པ་ཙམ་གྱིས་ལྡོག་མེད་ཀྱི་དད་པ་
འཁྲུངས་ནས་དེའི་དྲུང་དུ་ཆོས་ཕྱིར་བྱོན། བླ་མས་རྗེས་སུ་བཟུང་། མཉེས་པ་གསུམ་གྱིས་བསྟེན་ནས་དཔལ་
ལྡན་འབྲུག་པའི་གདམས་སྐོར་ཡོངས་རྫོགས་གསན་ཅིང་རིགས་བདག་གི་གཙོ་བོར་གྱུར་པས། མཁས་དང་
གྲུབ་པའི་རྒྱལ་སྲིད་ལ་མངའ་འབྱོར་ནས་སྲ་མཁྲེགས་རྡོ་ཡི་ངོས་སུ་ཞབས་སོར་གྱི་རི་མོ་གསལ་བར་བཀོད་པ་
སོགས་ངོ་མཚར་བའི་མཛད་པ་བསམ་གྱིས་མི་ཁྱབ་བོ། །
དེ་ནས་བླ་མས་ལུང་བསྟན་ཏེ། ཁྱོད་ཀྱི་འགྲོ་དོན་ཁམས་སུ་ཡོད་པས་དེར་སྒྲུབ་པ་གྱིས་ལ། འགྲོ་དོན་ཡང་
སྐྱོངས་ཤིག་ཅེས་བཀའ་ལུང་གསེར་གྱི་ཅོད་པན་སྤྱི་བོར་བཞེས་ཏེ་སླར་ཁམས་སུ་ཕེབས་ནས་མི་ཤིག་རྡོ་རྗེའི་
ཡང་རྫོང་སོགས་སུ་སྒྲུབ་པ་མཐར་བསྐྱལ་ཅིང་ལས་ཅན་གྱི་སློབ་མ་ཆིག་སྟོང་བརྒལ་བ་འདུས། དེ་དག་གི་ནང་
ནས་བུ་སློབ་གཙོ་བོ་འཛི་སྒར་བསོད་ནམས་རྒྱ་མཚོ་དང་། འཁྲུལ་ཞིག་ཕྲིན་ལས་རྒྱ་མཚོ། གྲུ་གུ་ཆོས་རྒྱལ་
རྒྱ་མཚོ་སྟེ་རྒྱ་མཚོ་རྣམ་གསུམ་དང་། དགོན་ཕུ་གཞན་ཕན་རྒྱ་མཚོ། གུ་ཕུ་མ་ཎི་བྱམས་པ་རྒྱ་མཚོ། འཇོ་ཕུ་
ཆོས་བློ་རྒྱ་མཚོ། དྷི་ཕུ་སྨོན་ལམ་རྒྱ་མཚོ། ནུབ་དགོན་ཆོས་རྒྱལ་རྒྱ་མཚོ། འབྲུག་པ་སྒྲུབ་བརྒྱུད་རྒྱ་མཚོ་སྟེ་རྒྱ་
མཚོ་རྣམ་དགུ་དང་། བསྟན་འཕེལ་ཀུན་བཟང་རྒྱ་མཚོ། ཤག་དགོན་ཤཱཀྱ་རྒྱ་མཚོ། པད་རྙིང་ཀརྨ་རྒྱ་མཚོ།
མ་དགོན་མཁར་དམར་རྒྱ་མཚོ་སྟེ། རྒྱ་མཚོ་བཅུ་གསུམ་གྱི་མཚན་གྱིས་སྒེག་པ་སོགས་ཀྱིས་མཚོན་མཁས་
དང་གྲུབ་པའི་ཚང་ཆེན་པོ་བརྡོལ་ནས་མདོ་ཁམས་ཀྱི་ལྗོངས་ཀུན་ཏུ་སློབ་མ་དང་ཡང་སློབ་ཀྱི་ཆོས་གཞི་དང་
སྒྲུབ་གནས་ཀྱིས་མ་ཁྱབ་པ་མེད་པ་ཞིག་ཏུ་གྱུར། ཁྱད་པར་དུ་ལྷ་ཐོག་གཡུ་ཤོས་གཞུང་ཞེས་པའི་ཡུལ་དེའི་དགེ་
མཚན་ཕུན་སུམ་ཚོགས་པའི་རི་ཞོལ་ཞིག་ཏུ་གུར་གྱི་སྒར་བྱས་ཏེ། དགོན་སྡེ་ཞིག་གསར་དུ་ཕྱག་བཏབ་སྟེ།
རྒྱ་མཚོ་རྣམ་དགུའི་ཡ་གྱལ་ངག་དབང་སྒྲུབ་བརྒྱུད་རྒྱ་མཚོ་ཉིད་དགོན་སྡེའི་འགོ་འཛིན་དུ་མངའ་གསོལ། རང་
དོན་རྟོགས་པའི་རྒྱལ་ཐབས་བརྙེས་ཤིང་གཞན་དོན་ཐུགས་རྗེའི་མཛད་འཕྲིན་ཁྱད་པར་དུ་འཕགས་པའི་དཔལ་
ལྡན་འབྲུག་པ་བཀའ་བརྒྱུད་ཀྱི་གྲུབ་བརྙེས་ཆེན་པོ་སྒྲུབ་བརྒྱུད་རྒྱ་མཚོ་ནི། རབ་བྱུང་བཅུ་པའི་ལྕགས་རྟ་སྤྱི་ལོ་
༡༥༧༠ལོར་མདོ་སྨད་ཁམས་ཀྱི་རི་གྲོང་ཞིག་ཏུ་སྐུ་འཁྲུངས། གཞོན་ནུའི་དུས་ནས་ཉིད་ཀྱི་རིགས་བདག་ཁམས་
ཀརྨ་བསྟན་འཕེལ་གྱི་མདུན་ནས་རབ་ཏུ་བྱུང་སྟེ་མདོ་སྔགས་ཀྱི་རིག་གཞུང་ཀུན་ལ་སྦྱངས་པ་མཐར་ཕྱིན་མཛད་
ཅིང་། མི་རིང་བར་ཐུགས་རྒྱུད་ཀྱི་ཞིང་ས་གཤིན་པོར་ཉམས་རྟོགས་ཀྱི་མྱུ་གུ་འཁྲུངས། མཁས་པ་དང་གྲུབ་



པའི་ས་མཐོན་པོར་གཤེགས་ཤིང་། མཚན་གྱི་སྙན་པ་ཕྱོགས་ཀྱི་བུ་མོའི་འགྲམ་པ་ལ་བཀོད་དེ་མཐར་དགུང་
གྲངས་རེ་བདུན་རབ་བྱུང་བཅུ་གཅིག་པའི་མེ་གླང་སྤྱི་ལོ་༡༦༣༧ལོར་ཞི་བའི་དབྱིངས་སུ་དགྱེས་པའི་སྤྱན་གྱིས་
གཟིགས། །
སྐུ་ཕྲེང་གཉིས་པ། ཡོན་ཏན་རྒྱ་མཚོ་ཉིད་ནི་མདོ་སྨད་ཀྱི་ཕུ་དགུ་སྐྱེད་གྲོང་ཞེས་པར་རབ་བྱུང་བཅུ་གཅིག་
པའི་མེ་ཕག་སྤྱི་ལོ་༡༦༤༧ལ་སྐུ་འཁྲུངས། ཁམས་སྤྲུལ་གཉིས་པ་ཀུན་དགའ་བསྟན་འཕེལ་གྱིས་ངོས་འཛིན་
གནང་བ་དང་འབྲེལ་རང་དགོན་དུ་གསེར་ཁྲིར་མངའ་གསོལ་ཞུས། དེ་ནས་འབྲི་ཀློག་སོགས་ནས་བརྩམས་ཏེ་
ཕྱི་ནང་རིག་གནས་ཀུན་ལ་གསན་བསམ་རྒྱ་ཆེར་གནང་ཞིང་རིག་གནས་ཆེ་ཕྲ་ཀུན་ལ་བྱང་ཆུབ། ཚད་ལྡན་གྱི་
དགེ་བའི་བཤེས་གཉེན་དུ་མའི་ཞབས་རྡུལ་སྤྱི་བོར་བསྟེན་ཅིང་ཐོས་བསམ་ཕྱོགས་མེད་དུ་མཛད། བྱམས་སྙིང་
རྗེ་བྱང་ཆུབ་ཀྱི་སེམས་རྩོལ་མེད་དུ་འབྱུང་ཞིང་། ཆོས་དང་ཟང་ཟིང་གི་སྦྱིན་པ་རླབས་པོ་ཆེའི་སྒོ་ནས་གདུལ་བྱ་
ཁྲི་ཕྲག་དུ་མ་ཡང་དག་པའི་ལམ་ལ་བཀོད། མཐར་རབ་བྱུང་བཅུ་གཉིས་པའི་ཤིང་བྱ་སྤྱི་ལོ་ ༡༧༠༥ལ་གཟུགས་
སྐུའི་བཀོད་པ་བསྡུ་བར་མཛད་དོ། ། །
སྐུ་ཕྲེང་གསུམ་པ། ཉམ་ཐག་མགོན་མེད་འགྲོ་བའི་དཔུང་གཉེན་དུ་གྱུར་པ་འབྲུག་པ་ངག་དབང་བདེ་ཆེན་
རྒྱ་མཚོ་ནི། རབ་བྱུང་བཅུ་གཉིས་པའི་ལྕགས་ཡོས་སྤྱི་ལོ་༡༧༡༡ལ་མཚན་དཔེའི་མེ་ཏོག་གསར་དུ་ཁ་འབུས།
དཔལ་རྒྱལ་དབང་ཀརྨ་པ་བཅུ་གསུམ་ཐེག་མཆོག་རྡོ་རྗེ་ནས་གོང་མའི་ཡང་སྲིད་འཁྲུལ་མེད་དུ་ངོས་འཛིན་
གནང་བ་ལྟར། དགུང་ལོ་ལྔ་པའི་ཐོག་རང་དགོན་དུ་ཞབས་སེན་མི་འཇིགས་གདོང་ལྔའི་ཁྲི་ལ་མངའ་གསོལ།
སྐུ་ན་ཆུང་ངུའི་དུས་ནས་འབྲི་ཀློག་སོགས་རིག་པའི་གནས་མཐའ་དག་ལ་སྦྱངས་ཤིང་། ཁྱད་པར་དུ་ཡོངས་
འཛིན་འཇམ་དཔལ་དཔའ་བོ་སོགས་ཚད་ལྡན་གྱི་བླ་མ་དུ་མའི་ཞབས་རྡུལ་མཉེས་པ་གསུམ་གྱི་སྒོ་ནས་བསྟེན་
ཏེ༑ སྔ་འགྱུར་བཀའ་གཏེར་གྱི་ཆོས་ཚུལ་རྒྱ་མཚོ་ལྟ་བུ་གསན་པས་མཚོན་དུས་སྐབས་དེར་བཞུགས་པའི་གྲུབ་
མཐའ་རིས་མེད་ཀྱི་ཚད་མའི་སྐྱེས་བུ་མང་དུ་བྱོན་པ་ལས་སོ་སོའི་ཆོས་བརྒྱུད་ཀྱི་གདམས་པ་རྣམས་གསན་ནས་
གདམས་པའི་ཆོས་ཀྱི་ཆུ་ཀླུང་མ་ལུས་པ་འདུས་པའི་མ་འདྲེས་པའི་རྒྱ་མཚོ་ལྟ་བུར་གྱུར། མདོར་ན་དམ་པ་འདི་
ཉིད་རང་དོན་དུ་ཐོས་བསམ་སྒོམ་གསུམ། གཞན་དོན་དུ་འཆད་རྩོད་རྩོམ་གསུམ། གཉིས་དོན་དུ་མཁྱེན་བརྩེ་
ནུས་གསུམ་གྱི་ཕྲིན་ལས་ཕྱོགས་མེད་དུ་བསྐྱངས་ཏེ་ཁམས་དབུས་ཀུན་དུ་འགྲོ་དོན་མཐའ་རྒྱས་སུ་གྱུར། ཉིད་
ཀྱི་སྐུ་དུས་སུ་དཀར་མོ་ཤེལ་རྫོང་གི་རི་ཞོལ་དུ་དཔལ་བྱང་ཆུབ་ཆོས་འཁོར་གླིང་ཞེས་པའི་གདན་ས་ཕྱག་བཏབ།
གཙུག་ལག་ཁང་དང་ཀུན་དགའ་ར་བ་སོགས་མང་ཙམ་གསར་བཞེངས་གནང་ཞིང་། ཡི་དམ་ལྷ་ཡི་སྒྲུབ་མཆོད་
གསར་འཛུགས་མཆོད་རྒྱུན་སྔར་ཡོད་ཉམས་གསོ་རྒྱ་ཆེར་མཛད་པ་དང་། དད་འབུལ་གྱི་དངོས་པོ་ཅི་མཆིས་
ཆུད་མི་ཟ་ཞིང་། འབྲེལ་ཐོབ་ལྟོས་བཅས་བྱང་གྲོལ་ལ་འགོད་པ་དང་། བསྟན་འགྲོའི་དུས་རྒུད་ཞི་བ་སོགས་ཀྱི་
52
ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



ཆེད་དུ་དམིགས་ཏེ་བསྐྲུན་པའི་སྐུ་གསུང་ཐུགས་ཀྱི་རྟེན་མཆོག་བསམ་གྱིས་མི་ཁྱབ་པ་གསར་བཞེངས་གནང་
བར་མ་ཟད། ཁམས་སྤྲུལ་རིན་པོ་ཆེ་ནས་གསར་དུ་ངོས་འཛིན་གནང་བའི་ཚེ་ལྷ་སྤྲུལ་སྐུ་དང་། མཐུ་སྟོབས་
ཆོས་ཀྱི་མགོན་པོ་ནས་གནང་བའི་ཡང་སྤྲུལ་རིན་པོ་ཆེ་རྣམ་གཉིས་གསར་དུ་ཁྲི་ལ་བཀོད་པས་བླ་སྤྲུལ་སྐྱེས་ཆེན་
དུ་མ་བྱོན་ཏེ་འགྲོ་དོན་མཐའ་རྒྱས་སུ་གྱུར། མདོར་ན་དམ་པ་འདི་ཉིད་ཀྱི་མཛད་པ་རེ་རེའང་བསམ་ལས་འདས་
པ་དུ་མ་མཛད་དེ་མཐར་རབ་བྱུང་བཅུ་གསུམ་པའི་ལྕགས་ཡོས་སྤྱི་ལོ་༡༧༧༡ལ་རེ་ཞིག་སྐུ་ཡི་སྣང་བརྙན་ཆོས་
ཀྱི་དབྱིངས་སུ་ཐིམས། །
སྐུ་ཕྲེང་བཞི་པ། ལུང་རྟོགས་རྒྱ་མཚོ་ནི་རབ་བྱུང་བཅུ་གསུམ་པའི་ཤིང་སྦྲུལ་སྤྱི་ལོ་༡༧༨༥ལོར་མདོ་སྨད་
ལྷ་ཐོག་ཀེ་རེ་ལྷུན་གྲུབ་ཚང་ཡབ་ཡུམ་གཙང་མའི་རིགས་ལས་སྐུ་འཁྲུངས་ཤིང་རབ་ཏུ་བྱུང་སྟེ་མཁའ་འགྲོའི་ཁ་
རླངས་མ་ཡལ་བའི་ཟབ་ལམ་ནཱ་རོ་ཆོས་དྲུག་གི་སྐོར་ལ་ཉམས་ལེན་གྱི་མཐིལ་མཛད་པས་རྟོགས་པ་ཁྱད་པར་
ཅན་རྒྱུད་ལ་འཁྲུངས། དགོངས་པའི་གསང་མཛོད་རྡོལ། བློས་བྱས་ཀྱི་འཛིན་པ་དག ཡང་དག་པའི་ཆོས་ཀྱི་
ནོར་གཏེར་ཆེན་པོ་རྙེད་དེ་གྲུབ་པའི་གོ་འཕང་མཐོན་པོར་གཤེགས་པ་དེ་ཉིད་རབ་བྱུང་བཅུ་བཞི་པའི་ས་བྱ་སྤྱི་ལོ་
༡༨༤༩ ལ་ཞི་བའི་དབྱིངས་སུ་གཤེགས་པའི་ཚུལ་བསྟན། །
སྐུ་ཕྲེང་ལྔ་པ་ཆོས་དབྱིངས་རྒྱ་མཚོ། སྐུ་ཕྲེང་དྲུག་པ་ཡེ་ཤེས་རྒྱ་མཚོ། སྐུ་ཕྲེང་བདུན་པ་མཁྱེན་རབ་རྒྱ་
མཚོ། ( དེ་དག་གི་འཁྲུངས་ཡུལ་དང་འཁྲུངས་འདས་ཀྱི་དུས་ཚོད་མི་གསལ།)གསུམ་བྱོན་ཅིང་སྤངས་རྟོགས་
ལ་མཐོ་དམན་མེད་ཀྱང་འགྲོ་དོན་རྒྱ་ཆེ་ཆུང་ཅི་རིགས་བྱུང་ཞིང་དེ་དག་གི་སྐུ་དུས་སུ་ཚད་མའི་སྐྱེས་བུ་ཆེན་
པོ་མདོ་ཁམས་པ་བདུན་པ་དང་། ཆོས་ཀྱི་མགོན་པོ་གཉིས་ཀྱིས་གསར་དུ་ངོས་འཛིན་གནང་བའི་བླ་སྤྲུལ་ངག་



དབང་དཔལ་ལྡན་དང་། ཨ་ཀུན་བླ་མ་གཉིས་ཁྲི་ལ་བཀོད་དེ་ཞི་རྒྱས་དབང་དྲག་གི་བྱ་བས་བསྟན་འགྲོའི་ཕན་
བདེ་སྤེལ་ཞིང་། མདོར་ན་ལུང་རིགས་ཀྱི་བཤད་པ། སྒོམ་སྒྲུབ་ཀྱི་ཉམས་ལེན་སོགས་རྙེད་པར་དཀའ་བའི་ལམ་
པོ་ཆེ་ཇི་སྙེད་པ་ཐམས་ཅད་གནད་ཐོག་ཏུ་འདྲིལ་བ་བྱས་ནས་མཐར་དགོངས་པ་ཞི་བའི་དབྱིངས་སུ་གཏད་པ་
སོགས་ངོ་མཚར་བའི་མཛད་པ་བསམ་གྱིས་མི་ཁྱབ་བོ། །
སྐུ་ཕྲེང་བརྒྱད་པ། ངག་དབང་ལུང་རིགས་སྨྲ་བའི་ཉི་མའམ་ཚོགས་གཉིས་རྒྱ་མཚོ་གང་ཉིད་ནི་རབ་བྱུང་
བཅུ་དྲུག་པའི་མེ་ལུག་ལོར་སྤྱི་ལོ་༡༩༦༧ལ་མདོ་སྨད་ཁམས་ཀྱི་ཡུལ་གྲུ་བཀྲ་ཤིས་ལུང་པ་ཞེས་པའི་གྲོང་ཞིག་
ཏུ་ཡབ་ཀརྨ་དང་། ཡུམ་ཆོས་མཚོ་སྐྱིད་གཉིས་ཀྱི་སྲས་སུ་སྐུ་འཁྲུངས། སྐྱབས་མཆོག་སི་ཏུ་རིན་པོ་ཆེའི་ཡེ་
ཤེས་ཀྱི་གཟིགས་པ་དྲི་མ་མེད་པར་ཇི་ལྟར་ཤར་བ་བཞིན་རྡོ་རྗེའི་ལུང་གིས་སྐབས་ཕྱེ་སྟེ་ངོས་འཛིན་ཐག་གཅོད་
གནང་བ་ལྟར། ཁྲུས་གསོལ་དང་ན་བཟའ་འབུལ་བཞེས་སྔོན་སོང་གིས་གདན་ས་གཡུ་འབྲུག་དགོན་བྱང་ཆུབ་
ཆོས་གླིང་དུ་མི་འཇིགས་སེང་གེས་བཏེགས་པའི་གསེར་གྱི་ཁྲིར་མངོན་པར་འཁོད་ཅིང་། རིས་མེད་འགྲོ་བ་
རྣམས་ལ་དམིགས་པ་མེད་པའི་ཐུགས་རྗེ་ཉེ་བར་དགོངས་ཏེ། བསམ་འཕེལ་དབང་གི་རྒྱལ་པོ་ལྟར་མཆོག་གི་
སྤྲུལ་སྐུའི་ཟླ་གཞོན་གསར་དུ་འཆར་བ་གང་ཉིད་ཀྱིས། དུས་གསུམ་རྒྱལ་བའི་སྐུ་དང་ཡེ་ཤེས་ཀྱི་རོལ་པ་གཅིག་
ཏུ་བསྡུས་ཤིང་རྒྱལ་བ་ཡོངས་ཀྱི་ཕྲིན་ལས་མི་ཟད་པ་རྒྱུན་གྱི་འཁོར་ལོ་ལ་མངའ་དབང་བསྒྱུར་བ་མ་ཟད། དེང༌
སྐབས་རང་དགོན་བཤད་སྒྲུབ་ལས་གསུམ་གྱི་བྱ་བའི་མཛད་པ་སྐྱོང་བཞིན་པས། སྲིད་གསུམ་ཁོར་ཡུག་དང་
བཅས་པའི་ས་ཡི་ཁྱོན་ཀུན་ཏུ་བཀྲ་ཤིས་རབ་ཏུ་དགེ་བའི་སྣང་བ་དཀར་པོས་ཁྱབ་པར་བྱེད་བཞིན་པ་ལགས།
གཉིས་པ། རིག་གནས་གསར་བརྗེའི་རྗེས་སུ་དགོན་པ་སླར་གསོ་ཞུས་པའི་སྐོར། རིག་གསར་སྔར་གྱི་
54
ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



གདན་ས་ཤུལ་མེད་དུ་བརླགས་ཤིང་མ་རུངས་པའི་བྱ་བ་ཚབས་ཆེར་བསགས། དེ་ནས་སྲིད་ཇུས་འགྱུར་བ་
དང་འཕྲལ་མར་དགོན་པ་ཉམས་གསོ་བྱས་ཏེ། གྲུབ་པའི་དབང་ཕྱུག་ཀརྨ་ནོར་བུ་དང་། དཔལ་སྤུངས་སི་ཏུ་
རིན་པོ་ཆེ་སོགས་དམ་པ་དུ་མའི་ཐུགས་བཞེད་བཞིན་སྔར་གྱི་གདན་ས་ལས་གཞན་ཕོ་བྲང་ཁ་ཞེས་པའི་རི་ཞོལ་
དུ་རབ་བྱུང་བཅུ་དྲུག་པའི་ལྕགས་སྤྲེལ་སྤྱི་ལོ་༡༩༨༠ལོར་དེ་སྔོན་དགོན་དེ་གའི་བླ་རྒན་ཀུན་རྒྱམ་ལགས་དང་།
དཔལ་ཚེ་ལགས། ཀུན་བཟང་འཕྲིན་ལས་ལགས་སོགས་ནས་གཙོ་འགན་བཞེས་ཏེ་གདན་ས་གསར་དུ་བཏབ་
ཅིང་། གཙུག་ལག་ཁང་དང་དགེ་འདུན་གྱི་འདུ་ཁང་སོགས་གསར་བཞེངས་བྱས་པ་དང་སྤྱི་ལོ་༡༩༨༥ལོར་ཚེ་
སྤྲུལ་སྐུ་ཕྲེང་ལྔ་པ་དང་། ཡོན་སྤྲུལ་སྐུ་ཕྲེང་ལྔ་པ་ཁྲི་ལ་བཀོད། དེ་ནས་རིམ་བཞིན་དགོན་སྡེ་སྔར་ལས་དར་རྒྱས་
སུ་གྱུར་ཅིང་བཤད་དང་སྒྲུབ་པའི་ཆོས་གྲྭ་བཏབ་ཅིང་འབྲེལ་ཐོགས་ལྟོས་བཅས་ཀུན་ལ་འདི་ཕྱི་ཀུན་ཏུ་ཕན་བདེའི་
འོད་སྣང་དཀར་པོ་སྦྱིན་དང་སྦྱིན་བཞིན་པ་ལགས་སོ། ། །
དེ་ལྟ་བུའི་དཔལ་བྱང་ཆུབ་ཆོས་གླིང་གི་སྤྲུལ་སྐུ་རྣམས་ཀྱི་སྐུ་ཕྲེང་རིམ་བྱོན་དེ་དག་ནི་ཚུར་མཐོང་གི་སྣང་
ངོར་དོན་གཉིས་ཀྱི་མཛད་པ་ཤས་ཆེ་ཆུང་ཙམ་སྣང་ནའང་། དོན་དུ་ངོ་བོའི་ཆ་ནས་སྤངས་རྟོགས་ཡོན་ཏན་གྱི་ཆ་ལ་
འགྲིབ་པ་གང་ཡང་མེད་ཅིང་། གདུལ་བྱ་རྒྱ་མཚོ་རྣམ་གྲོལ་མཆོག་གི་གོ་སར་བདེ་བླག་ཏུ་དབུགས་འབྱིན་པ་
ཤ་སྟག་བྱོན་ནས་དོན་བརྒྱུད་དཔལ་ལྡན་འབྲུག་པའི་བསྟན་པ་རིན་པོ་ཆེའི་བསྟན་པའི་བ་དན་དཀར་པོ་མི་ནུབ་
བསྐལ་བརྒྱའི་བར་དུ་སྲིད་རྩེར་སྒྲེང་བའི་བཀའ་དྲིན་གཞལ་དུ་མེད་པ་སྐྱོང་བར་མཛད་དོ། །
དེ་ལས་བྱུང་བའི་རྣམ་དཀར་ལེགས་བྱས་ཚོགས། །
ཅུང་ཟད་མཆིས་ན་མཐའ་ཀླས་མ་རྒན་འགྲོ། །
རྣམ་གྲོལ་སྐུ་བཞིའི་རྒྱལ་ཐབས་ཡངས་པོ་རུ། །
བདེ་བླག་ཉིད་དུ་འཇུག་པའི་རྒྱུ་རུ་བསྔོའོ། །
ད ག ན པ དེ་གའི་ལོ་རྒྱུས་བྲིས ་ མ ་ཞི ག པ དང་
ཁོ ངོ་རྣམ ་ པ འི ་ག སུ ང་རྒྱུན་ བསྡུ་རུབ་བྱས་ཏེ་
སྤྱིལ་ན༠༠༨ལོའི་ཟླ་བ་༩པའི་ཆོས་ནང་ཉིན་བྲིས།
 ི
55



08 མཚན་ཉིད་གྲྭ་ཚང་དགོན།
དགོན་འདི་ནི་བོད་ལྗོངས་ཆབ་མདོ་རྫོང་གྱིང་ཐང་ཤང་གི་ཁོངས་སུ་གཏོགས་ཤིང་། ཐོག་མར་ཁམས་སྤྲུལ་
སྐུ་ཕྲེང་བཞི་པ་བསྟན་པའི་ཉི་མས་རབ་བྱུང་བཅུ་གསུམ་པའི་ཤིང་མོ་བྱ་སྤྱི་ལོ་༡༧༦༥ལོར་ཕྱག་བཏབ། དེ་ཡང་།
མདོ་ཁམས་སྐུ་ཐོག་བཞི་པ་བསྟན་འཛིན་ཆོས་ཀྱི་ཉི་མ་མཆོག་ཤིང་ཁྱི་སྤྱི་ལོ་༡༧༥༤དགུང་གྲངས་ཉེར་ལྔ་
བཞེས་པ་དང་ཞབས་ཀྱིས་བཅགས་ཤིང་། གནས་ཆེ་ཕྲ་མཐའ་དག་ལ་གནས་འབྲེལ་མཆོད་འབུལ་དང་བསྟན་
འགྲོའི་ཆེད་ཐུགས་སྨོན་ཟབ་བཞེས་བསྐྱངས་པ་དང་། རིས་མེད་བླ་མ་དང་། རྡོ་རྗེ་སློབ་དཔོན་མང་པོ་ལས་ཟབ་
རྒྱས་ཆོས་ཀྱི་བདུད་རྩི་བཞེས་ཤིང་། སྐལ་ལྡན་གདུལ་བྱ་མང་པོའི་དོན་མཛད་པ་དང་འཕྲིན་ལས་ཟབ་མོ་སྐྱོང་
བ་སོགས་སྤེལ་མར་གནང་ནས་ལོ་དགུ་བཞུགས་པ་དེའི་ཚེ་ས་ཕོ་སྟག་ལོའི་གསར་ཚེས་ལ་རང་དགོན་སྒར་
ཕུན་ཚོགས་ཆོས་གླིང་ནས། གྲྭ་སར་སྡོད་མཁན་བློ་གསལ་གྲྭ་གཞོན་བཅུ་པོར་ངེད་ནས། བློ་གྲོས་སྒོ་འབྱེད་ཀྱི་
འདུན་པ་བཅས་ལྷ་མོ་དབྱངས་ཅན་མའི་དབང་བསྐུར། སྐྱབས་མགོན་མཆོག་ནས་འཇམ་དབྱངས་དཀར་པོའི་
56
ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



དབང་དང་། རྡོ་རྗེ་འཛིན་པ་ཆོས་ཀྱི་མགོན་པོ་མཆོག་ནས་འཇམ་དབྱངས་དམར་སེར་གྱི་བཀའ་དབང་བཀའ་
དྲིན་བསྩལ། དེ་ནས་ཕྱག་མཛོད་བསྟན་པ་ཕུན་ཚོགས་སྒྲོ་ཕོད་བཏང་ནས། གཞུང་རྣམ་རབ་དྭགས་པོ་གྲྭ་ཚང་
གི་མཁན་པོར། རྟ༑ ཇ༑ དངུལ་སོགས་ཚན་གྲངས་དང་། སྤྱི་གཉེར་ལ་མཚན་གྲངས་བཅས་སོ་སོར་ཞུ་ཡིག་
ཞིབ་འཐུས་ཕུལ། གྲྭ་མང་ལ་མང་བསྐོལ་དང་། གྲྭ་གཞོན་དགུ་པོར་ཇ་མར་གྱི་ཕོགས་ན་མར་བཅས་ཚེས་བཅོ་
ལྔ་ལ་བློ་གསལ་དགུ་པོ་དྭགས་གྲྭའི་གྲྭ་སར་སྦྱོར་འཇགས་བགྱིས།
གྲྭ་སའི་སྒྲིགས་རྒྱུན་དང་མཐུན་པའི་ཟ་འཆག་ཉལ་འདུག་བྱ་སྤྱོད་ཁྲིམས་སུ་གནས་པ་དང་། རང་རེ་དལ་
འབྱོར་གྱི་མི་ལུས་དོན་དུ་འགྱུར་ཕྱིར་བླ་མ་དང་བསྟན་འགྲོའི་གསོས་སྨན་གྱི་སེམས་བསྐྱེད་ཀྱིས་བརྩོན་པ་ལྷོད་
མེད་ཀྱི་སློབ་གཉེར་མཐར་ཐོན་གྱུར་པ་རྣམས་ལ་ལེགས་སོའི་བདག་རྐྱེན་དང་། སྙོམས་ལས་ཇི་མི་སྙམ་པ་
བྱུང་སྲིད་ཚེ་སྡུག་གྱོང་རང་ལ་འབེབས་ངེས་དོན་མི་ཟ་བའི་ལུགས་གཉིས་ཀའི་སྒོ་ནས་བཀོད་པ་ཡང་ནན་དང་
བཅའ་ཡིག་བྲིས་ནས་བཞག་ཅེས་གསལ། དེ་ནས་ཆུ་རྟ་སྤྱི་ལོ་༡༧༥༤རྗེ་ཉིད་དགུང་གྲངས་སོ་གསུམ་ཐོག་
མདོ་ཁམས་གདན་སར་ཕེབས་པའི་རྗེས་སུ་རྗེ་གོང་མ་ཞིང་དུ་གཤེགས་ཁ་མའི་ཞལ་ཆེམས་ཕྱག་བྲིས་ཤོག་
བྱང་གཉིས་པར། རིག་གནས་བཅུ་ཕྲག་སློབ་གྲྭ་དང་རིག་པའི་གནས་ཀུན་མཐར་ཕྱིན། ཐམས་ཅད་མཁྱེན་པའི་
ལམ་འབྲས་འགྲུབ་པར་གྱུར་ཅིག་ཅེས་གསུངས་པའི་བཞེད་པ་འཕྲོ་ཅན་ལ་དགོངས་པས་རིག་གནས་ཆེན་པོ་
ལྔའི་ནང་ཚན་ཚར་གཅིག་ཀྱིས་རིག་པར་གྱུར་པ། མདོ་འདུལ་དབུ་མངོན་སོགས་ཐོས་བསམ་གྱི་འཆད་རྩོད་
རིགས་ལམ་འཛིན་པའི་ཆོས་གྲྭ་ཆབ་མདོའི་མངའ་ཁོངས་གྱིང་ཐང་རལ་བོ་ས་གནས་སུ་བཤད་གྲྭ་གསར་རྒྱག་
གནང་བར་བཞེད་པའི་སྔོན་འགྲོའི་ཆ་རྐྱེན་དག་གྲུབ་ནས། ས་སྐྱོང་ཞེས་པ་ཤིང་མོ་བྱ་ལོར་དགུང་གྲངས་སོ་
དྲུག་བཞེས་པར་དཔལ་སྤུངས། ཀུན་མཁྱེན་སི་ཏུའི་དྲུང་ནས་ཕྱིར་ཕེབས་སྐབས། རང་རྣམ་ལྷུག་བརྗོད་ལས།
སྒར་དུ་འབྱོར་ནས་བླ་མ་ཡབ་སྲས་ཀྱི་བཀའ་བརྟགས་ཁང་པའི་རིམ་གྲོ་རྣམས་འཕྲལ་འགྲུབ་ཀྱི་བཀོད་པ་དང་
བཅས་དེ་འཕྲལ་བང་མི་ཆེད་བཏང་གདོང་ཆབ་མདོ་བླ་གཉེར་ལ་ཞུ་ཡིག་ཕུལ་ནས། རྫ་སྟོད་གྱིང་ཐང་དུ་ནག་པ་
ཟླ་བའི་ཚེས་གཉིས་ལ་གཟའ་ཚེས་སྐར་མ་འཕྲོད་སྦྱོར་ལེགས་པས་འདི་ཉིན་མཚན་ཉིད་དགོན་གསར་འདེབས་
ཀྱི་རྨང་གཞི་འདིང་རྩིས་ཀྱིས་སྔ་དགོང་ཆུབ་པར་ངེད་ཀྱང་འབྱོར་བར་བྱ་རྩིས་ལ་སྔ་སོར་ཞལ་བཞེས་བཀའ་
ཕེབས་གནང་བཞིན་གྱིས་གཙུག་ལག་ཁང་གི་བཟོ་དབྱིབས་ནང་ཆོད་གྲུ་ལྕོག་གི་བཀོད་པའི་བསླབ་བཏོན་དང་།
གཞན་ཡང་རྫ་སྟོད་སྨད་ཀྱི་ཆོས་ལག་མཐུན་རྐྱེན་ཁྲལ་མཐོང་དུ་མ་སོང་བའི་ལྷག་བསམ་རྣམ་དཀར་གྱིས་བསྟན་
པའི་ཞབས་འདེགས་སུ་སེམས་པ་ནས་ལས་ཀའི་གཉེར་འདི་དང་འདི་བཞིན་དགོས་པའི་བསླབ་བཏོན་བཅས་སྐུ་
ཚབ་གོ་ཆོད་དོ་དམ་པ་ཞིག་གནང་སྐྱོང་བཀའ་དྲིན་ཞུ་ཡིག་ཕུལ་ནས། གཙུག་ལག་ཁང་བཞེངས་པའི་ཉེར་མཁོ་
ཆ་ལག་དང་། འཚོ་ཆས་ཀྱི་ཇ་མར་ནས་ཤ་སོགས་གཏོད་ཆེ་ཙམ་རྒྱབ་དྲུག་ཅུ་སྐོར་དང་བཅས་ངེད་ནག་པ་ཟླ་



བའི་ཚེས་ནས་གྱིང་ཐང་དགོན་དུ་སོང་ནས། སྔར་གྱི་ཁང་པ་རྙིང་པ་བློ་གྲོས་བཟང་པོ་མེ་འབར་རྡོ་རྗེ་ནས་ཁྱབ་
འཇུག་ཆེན་པོ་བསྒྲུབ་པ་འགྲུབ་པའི་སྒྲུབ་ཁང་བོང་བ་སོགས་ཡོད་འདུག་པར་གཤེགས་གསོལ་དང་ཨངྒའི་ཆོ་ག་
བགྱིས་ནས་ཁང་པ་རྙིང་པར་གཤེགས་ནས་ས་ཡི་དཔལ་དོད་ཁྱེར་ཕུན་སུམ་ཚོགས་པའི་ཁྱད་ཀྱིས་གསར་བ་དེ་
མལ་དུ་བཞེངས་རྒྱུའི་ཐག་བཅད་ནས་གཟའ་ཚེས་སྤར་སྨེའི་བཅོས་ས་བདག་ཉེས་སེལ་ཆོ་ག་ཞག་བདུན་དང་།
སྤོམ་གཏའ་འཆའ་བ་དང་། ཀླུ་བུམ་དང་། སྣང་བརྒྱད། ཉེས་སེལ། མདོ་ཐིག བཀྲ་ཤིས་བརྩེགས་པའི་མདོ་
རྣམས་ནར་མར་ཡུལ་ལྷར་བསངས་ཁྲུས་བརྔན་གཏོར་མ་སྦྱིན་པ་སོགས་བགྱིས། ཆབ་མདོ་ནས་སྐུ་ཚབ་རོ་
ལོད་བཀྲ་ཤིས་ཚེ་བརྟན་དང་། དེའི་ཇོ་ལག་དབང་རྒྱལ། ལྷ་བཟོ། ཤིང་བཟོ། དཔོན་པོ་མགོ་འཛིན་སོགས་
དཔོན་གཡོག་བཞི་དང་། དོ་ལ་མདོ་ཡན་གྱི་རྫ་སྟོད་སྨད་ཨུ་ལ་བསྐུལ་ནས་གཙུག་ལག་ཁང་མ་གྲུབ་བར་མཐུན་
རྐྱེན་བསྒྲུབ་དགོས་ཀྱི་བཀོད་པ་དང་བཀའ་འཛིན་བཅས་གནང་ནས་འབྱོར་པ་དང་འཕྲད། དེ་སྐོར་ལ་བཀའ་གྲོས་
ཞིབ་འཇུག་སོགས་ཁང་པ་རྙིང་པ་རྩ་མེད་ཀྱིས་བཤིག་ནས་ས་རོ་རྡོ་རོ་གཙང་བ་དང་གསར་པ་བཞེངས་རྒྱུའི་རྒྱ་
ཁྱོན་བཟོ་དབྱིབས་སྲ་བརྟན་བཀོད་ལེགས་ཡིད་འོང་གི་བཀོད་པ་དང་། ཁང་ཤིང་སོགས་ཕྲ་སྦོམ་སྙོམ་པའི་རྒྱུ་ཆ་
ལེགས་བསེས་སོགས་བློ་ཆོས་སུ་འདྲེན་པ་ཀུན་ནས་ལས་ཀའི་གྲ་སྒྲིག་ལེགས་པར་བགྱིས་ནས། ཀུན་མཁྱེན་
སི་ཏུ་རིན་པོ་ཆེའི་བཀའ་བཞིན་ནག་ཟླའི་ཉེར་གཉིས་ལ་ས་སློང་ལྟོ་འཕྱེ་བརྟགས་པ་དང་། བྱིན་རླབས་བཅས་
བགྱིས་ནས། གཙུག་ལག་ཁང་གི་ཕྱིའི་རྒྱ་དང་གཙང་ཁང་འདུ་ཁང་སྒོ་ལྕོགས་བཅས་དང་། དགེ་འདུན་ཚོགས་
ཀྱི་ཤག་སྐོར་བཅས་ཀྱི་ས་གྲས་བགྱིས་ནས། ཐིག་གི་རྨངས་བཏིང་། །ཆབ་མདོ་ནས་བཏང་བའི་སྐུ་ཚབ། ཤིང་
བཟོ་ལྷ་བཟོ་དཔོན་པོ་དང་། གཞན་ཤིང་བཟོ་གྱང་མཁན་རྡོ་བཟོ་ཆོས་ལག་གི་ཨར་པོ་བ་ཀུན་ལ་ཐོག་མའི་སྟོན་
མོ་དང་། སྐུ་ཚབ་ལ་ཞྭ་གོས་རྟ་སོགས་ཚན་གྲངས་དང་། གཞན་ལས་ཚབ་དཔོན་རིགས་རྣམས་ལ་སྟོན་གདན་
དངོས་པོའི་ཚན་གྲངས་དྲག་རིམ་བཞིན་སོ་སོར་ཕུལ། སྐུ་ཚབ་ལས་ཚན་རྣམས་ལ་ཇ་མར་ཤ་ནས་སོགས་ཕོག་
དང༌། གཞན་ཤིང་བཟོ་རྡོ་བཟོ་གྱང་མཁན་ཆོས་ལག་ཨར་པོ་བ་རྣམས་རྒྱུན་ལྡན་མི་གྲངས་དགུ་བཅུ་སྐོར་ལ་
ཉིན་ལྟར་ཇ་ཐུག་དགུ་རེར་ཆག་མེད་ཀྱིས་འཚོ་བ་སྦྱར་ཞེས་དང་། དེ་ནས་གཙུག་ལག་ཁང་བཞེངས་རྒྱུའི་ལས་
ཀའི་གྲ་སྒྲིག་ཐམས་ཅད་དང་། ཐོག་མཐའ་བར་གྱི་སྟོན་ཆེན་དང་བར་བར་དུ་ཀ་འཛུགས་ལེགས་སོ་གསོལ་སྟོན་
ཞུ་འོས་སོགས་ཀུན་བསླབ་བཀོད་བགྱིས་ནས་དེ་འཕྲལ་ཕྱིར་འོང་། ཞེས་གསལ། ཡང་། ཟླ་བ་དྲུག་པའི་ནང་
དུ་ཁང་ལས་ཀྱི་གཞུང་སྟོན་ཞུ་མིར་བླ་མ་བསོད་ནམས་རབ་རྒྱས་དང་། ཕྱག་མཛོད་མི་ཕམ་དོན་ཡོད་གཉིས་
བཅའ་ལག་བཅས་རྫོང་རྡ་བཀོད་པ་བགྱིས། ཞེས་དང་། ཡང་ཟླ་བ་དགུ་པའི་ནང་། འདིའི་སྐབས་ནས་གྱིང་ཐང་
མཚན་ཉིད་དགོན་རྣམ་རྒྱལ་ཆོས་འཁོར་གླིང་གཙུག་ལག་ཁང་། འདུ་ཁང་ཀ་རིང་གཉིས་བཅས་ཀ་བ་བཅུ་གཉིས།
གཡས་གཡོན་གྲུ་ལྕོགས་བཞི་མིག་གསུམ་སྒོ་ཁང་བཅས། གཙང་ཁང་ཀ་བ་གཉིས་སྟེང་ཐོག་ཏུ་ཚོམས་ཆེན་ཀ་
58
ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



° སྟོན་པ་གཙོ་འཁོར་གསུམ་གྱི་སྐུ་འདྲ།
བ་གསུམ། གཡས་གཡོན་དུ་གཟིམ་ཆུང་ཀ་གཅིག་མ་རེ། ཁྱམས་གཡས་གཡོན་དུ་གྲུ་ལྕོག་ཆོད་གསུམ་རེ།
སྒོ་ཁང་སྟེང་རབ་གསལ། དགེ་འདུན་གྱི་ཤག་སྐོར་ཁྲུ་ཆོད་སུམ་ཅུ་བཅས་འགྲམ་བསླངས་པ་དང་། ཐོག་འགེབས་
པ་ཀུན་ཟླ་བ་དྲུག་གི་རིང་དུ་ལེགས་པར་གྲུབ་པས། སྨིན་དྲུག་ཟླ་བའི་དཀར་ཕྱོགས་གཟའ་ཚེས་འཕྲོད་སྦྱོར་
ལེགས་པ་ཞིག་ལ་སྔ་སོར་གྲྭ་སར་བཞུགས་པའི་དགེ་བཤེས་བཀའ་བཅུ་པ་བདུན་དང་། གསར་དུ་མཚན་ཉིད་
རིག་པའི་སློབ་གྲྭར་བཅུག་པའི་གྲྭ་གསར་ཉི་ཤུ་རྩ་གྲངས་བཅས། དགེ་འདུན་སུམ་ཅུ་སྐོར། དྭགས་པོ་གྲྭ་ཚང་
ནས་སློབ་དཔོན་དུ་གདན་དྲངས་པའི་རབ་འབྱམས་པ་ཚུལ་ཁྲིམས་དབང་ཕྱུག་བཅས་སྒར་བཏེགས་ནས་རྣམ་
རྒྱལ་ཆོས་འཁོར་གླིང་དུ་སྦྱོར་འཇག་གིས་གདན་བབས་ནས། སླར་དེ་ཐོག་རྫ་སྟོད་སྨད་ཀྱི་གྲ་ཁྲལ་སྦྱོར་འཇག་
གིས་དགེ་འདུན་གྱི་སྡེ་བརྒྱ་དང་བརྒྱད་ཀྱི་མདོ་ཕྱོགས་གཞུང་ལུགས་རྒྱ་མཚོའི་རིགས་ལམ་གྱི་བཤད་སྦྱར་
དཔྱད་གསུམ་རྣམ་པར་དག་པས་བསྟན་པའི་བྱི་དོར་མོས་པ་ལམ་བྱེད་ཀྱི་ཆོས་སྡེ་གསར་འཛུགས་ཀྱི་འཚོ་བ་
བསྙེན་བཀུར་ཐེབས་སུ། སྐུ་ཞབས་འཕགས་པ་ལྷ། དཔོན་སློབ་ཞི་སྤྲུལ་ཡབ་སྲས། ཕྱག་མཛོད་དོན་འགྲུབ་ཚེ་



།
བ༠༠༠༠༠༠འཁབབ་བཏ3 པ :
cenཔཚsso6os
༠ ཇོ་བོ་ཤཱཀྱ་མུ་ནེའི་སྐུ་འདྲ།
༠ གུ་རུ་སྣང་སྲིད་ཟིལ་གནོན།
དབང་བཅས་ནས་བླ་གཉེར་གྱིས་བཀའ་ཤོག་རིན་པོ་ཆེའི་དགོངས་དོན་བཞིན་ས་ཞིང་དང་། དངོས་པོ་དངུལ་
ཧྲིལ་ཚད་ལྔ་། རྒྱ་མཛོ་ཉེར་ལྔ་སོགས་མགྲོན་པོའི་ཆེས། དྲིལ་བདུན་ཁལ་བཞི་བཅུ་སྐོར། ནོར་ལྔ་བརྒྱ་ཐམ་
པ༑ ཇ་དྲུག་ཅུ། སྒ་སྟན་སྒྲོ་སྣོད་ཀུན་ཆ་འཛོམས་དྲུག་ཅུ་སྐོར། གཞན་ཡང་བྱེས་བསྒྲོད་ཀྱི་གུར་སྒར་བཞིའི་ཐབ་
ཆས། དགེ་འདུན་མང་པོའི་གསོལ་ཐབ་གསོལ་ཆས། ཉེར་མཁོའི་རྟེན་མཆོད། དང་པོའི་ལོ་གཅིག་གི་ཁོངས་
སུ་འཚོ་ཆས་ཀྱི་ཇ་མར་ནས་ཤ་སོགས་སྦྱོར་འཇག་གིས་དགོན་བསྟན་བཙུགས་པར། གྱིང་དགོན་དུ་སོང་
ནས་གྲྭ་ཚང་རྣམས་སྤྱིལ་པོ་སོ་སོར་བགོས། དགེ་འདུན་ཚོགས་ཀྱི་དབུ་མཛད་ཆོས་ཁྲིམས་མཆོད་བཤམས་
དང་མཚན་ཉིད་གཞུང་སྤྱིའི་སློབ་དཔོན་དུ་རབ་འབྱམས་པ་ཚུལ་ཁྲིམས་དབང་ཕྱུག་ཉིད་བཞུགས་ཀྱང་། སློབ་
གསར་ལ་བསྡུས་གྲྭ་སློབ་དཔོན་བཅས་དང་། སྤྱིའི་ཡོན་བདག་གིས་ཤི་གསོན་གྱི་སྐུ་རིམ་འདོན་ཆོག་གྲྭ་ཚང་
ལ་ཡོན་རྒྱག་བྱུང་བ་རྣམས་དོ་དམ་གྱི་གཉེར་པ་དགེ་འདུན་གྱི་ཞབས་ཕྱི་བྱེད་པོ་དང་། ཇི་སྲིད་བར་དགེ་འདུན་
སྡེར་གསོལ་ཕོགས་ནར་མ་དང་། ཉིན་རེར་གསོལ་ཇ་བཅུ་དྲུག་རེ་ཆག་འཕྲི་མེད་པ་དང་། དེ་ཐོག་གསང་སྔགས་
ཀྱི་འདོན་ཆོག་བསྟན་འགྲོའི་སྐུ་རིམ་ལྷ་བསངས་གཉིས། འཇའ་ཚོན་གཏེར་བྱོན་དཀོན་མཆོག་སྤྱི་འདུས་ཆོ་ག
ལེའུ་བདུན་མ། བླ་མ་མཆོད་པ། སྡོམ་གསུམ་རྒྱན། མཚན་བརྗོད་སོགས་སྨོན་ལམ། ཀུན་མཁྱེན་ཆེན་པོའི་
དག་སྣང་མ་གུར་དྲག་ཕུར་ཤམ་ཅན། འཇམ་དཔལ་ཚེ་བདག བདེ་མཆོག་ཡབ་བཀའ་བརྒྱད། ཆོས་སྲུང་
བསྐང་གསོ་བཅས་ཟླ་རེའི་ཁོངས་སུ་དུས་མཆོད་ཉིན་བདུན་གྱིས་གསོལ་ཇ་ཚོགས་འཁོར་བཅས་ཞུ་མི་བླ་བྲང་
གི་ཕྱག་གཉེར་ལས་ཚན་རྣམས་བཀོད་འཇག་བགྱིས། དགེ་འདུན་གྱི་སྡེ་རྣམས་ཀྱང་སོ་སོས་ཚེ་རབས་གཏན་
དོན་དུ་དགོངས་པའི་བསླབ་གསུམ་རྒྱན་མཛེས་ཞི་དུལ་གཙང་བཙུན་གྱིས་རང་རིག་པའི་དབྱིངས་སུ་རིག་པ་
60
ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



ཡེ་ཤེས་ཀྱི་ཕུང་པོ་མཆོག་གསུམ་རྩ་གསུམ་ངོ་བོར་བཞུགས་པ་ཉིད་ཞལ་མི་སྐྱིན་པ་ཞིག་གི་ཆོས་མཐུན་མཛད་
སྤྱོད་ནས་རང་གཞན་ཀུན་གྱི་གཏན་དོན་དུ་དགོངས་པའི་མདོ་རྒྱུད་ཀྱི་ཐོས་བསམ་འཆད་རྩོད་རིགས་ལམ་གྱི་
བསླབས་སྦྱངས་སྐོར་ལ་ལས་སུ་མ་སོང་བའི་བསྟར་ཆགས་བསྟན་པའི་གསོས་སྨན་དུ་འགྱུར་བར་དགོས་ཚུལ་
གྱི་བསླབ་བཀོད་དང་། ཉིན་ལྟར་མ་དགོན་ཕུན་གླིང་བཞིན་གྱི་སྐུ་རིམ་རྒྱུན་ཚོགས་གསུམ་དང་། གསུང་གཏོར་
བཅས། སྔ་དྲོའི་ཚོགས་པར་སོ་སོས་རང་བློའི་སློབ་གཉེར་དང་བསྟུན་པའི་གཞུང་བསྡུས་གྲྭ་ཀུན་གྱི་རིང་ལུགས་
རིང་བ་གསུམ་དང་། ཉིན་གུང་མཁན་པོའམ། སློབ་དཔོན་ཕེབས་ནས་སོ་སོར་སློབ་གཉེར་སྦྱོང་བརྡར་སྐྱེད་
འཐོན་དང་། དགོང་མོ་གྲྭ་གཞོན་བསྡུས་གྲྭ་བ་རྣམས་ནས་སྔགས་ཆོག་ཚིག་སྦྱང་བ་དང་བསྡུས་གྲྭ་གཤར་བ་
ནུབ་རེས་འཇོག་བཅས་རྒྱུན་དུ་ཆག་མེད་དང་། དེ་ཐོག་ཆོ་འཕྲུལ་དང་། ས་ག་ཟླ་བ་གཉིས་པོར་ཐོར་ཆོས་སུ་སྐུ་
རིམ་སྒྲོལ་མ་ཚར་ཉེར་གཅིག་བཏང་ནས་བརྩམས། ཉིན་རྩེར་མཁན་པོའམ་སློབ་དཔོན་བཅས་སོ་སོས་གཞུང་
བསྡུས་གྲྭ་གང་ཡིན་གྱི་བསླབས་སྦྱངས་འཆད་རྩོད་བློ་གྲོས་ཀྱི་པད་མོ་གསར་དུ་དགོད་པའི་བརྩོན་འགྲུས་ཟླ་བ་
གཉིས་རིང་བསྐྱེད་པ་དང་། གཞན་ཉི་ལྡོག་དགུ་གཏོར་ཙམ་དང་སྦྱིན་བདག་གི་སྐུ་རིམ་གཏོང་བོས་སོགས་གྲུབ་
པ་ལས་གཙོ་ཆེར་མཚན་ཉིད་རིགས་ལམ་རྩོལ་སྒྲུབ་དགོས་རྒྱུའི་བཀོད་པ་བཅའ་ཡིག་དྲིལ་བསྒྲགས། སྒྲིགས་
ལམ་སྒྲུབ་ཆག་འཇག་པ་བགྱིས་སོགས་གསལ། །
ཡང་མི་ཟད་ཅེས་པ་མེ་ཕོ་ཁྱི་ལོའི་ནང་། རྣམ་ཐར་ལས། སྔ་མའི་སྙན་ཞུས་བཞིན་རྣམ་རྒྱལ་ཆོས་གླིང་
གཙུག་ལག་གི་ཤིང་ཚོན་བགྱིས་པའི་དོ་དམ་སྐུ་ཚབ་གནང་སྐྱོང་ཆབ་མདོར་བླ་གཉེར་ལ་ཞུ་ཡིག་ཕུལ་ནས་
དྭགས་གྲྭའི་སྐུ་ཚབ་བཀྲ་ཤིས་ཚེ་བརྟན་དང་ལྷ་བཟོ་དབུ་མཛད་བཅས་འབྱོར། ལྷ་བྲིས་པ་ཉི་ཤུ་སྐོར་གྱིས་ཟླ་
གཉིས་ཀྱི་ཁོངས་སུ་ཤིང་ཚོན་དང་གྱང་ལོག་ཡོལ་བའི་རི་མོ་ཚང་རྫོགས་གྲུབ་པའི་ཡོན་རྫོང་མགུ་བར་བཏབ་
ཅེས་གསལ། དེ་ལྟ་བུའི་རྣམ་རྒྱལ་ཆོས་འཁོར་གླིང་གཙུག་ལག་ཁང་སོགས་ལེགས་པར་སྒྲུབ་པ་དང་། སླད་
ཕྱིན་དགོན་པའི་མཆོད་ཐེབས་ས་ཞིང་། མཛོ་ཁལ་ནོར་མ་སྡོད་ཡུལ་གྱི་རྩ་ཁ་ཆུ་ཐུང་གི་ས། ཇི་སྲིད་དགོན་
བསྟན་ནམ་གནས་ཀྱི་བར་དུ་ཆོས་བརྒྱུད་བཅོས་བསྒྱུར་དང་གསར་འགྱུར་གྱི་ཁྲལ་འགེལ་སོགས་མི་གནང་
བའི་གྲྭ་ཁྲལ་དཀོར་ཟ་དགེ་ཁོངས་མཐུན་འཇུག་བརྩེ་བས་གཟིགས་པ་སྟེ། མདོར་ན་རྣམ་རྒྱལ་ཆོས་འཁོར་གླིང་
དགོན་སྡེ་གྱིང་ཐང་དུ་འཛུགས་པའི་ཐོག་མཐའ་བར་ཞུ་དོན་ཇི་བཞིན་ལེགས་སྨོན་གནང་བའི་ལེགས་འབུལ་ཆབ་
མདོ་བླ་ཕྱག་གཉེར་པ་སྤྱི་སྒེར་ཡོངས་ལ་དངོས་འབུལ་རྒྱ་ཆེར་བཏབ་པའི་ཚུལ་རྒྱས་པར་འབྱུང་ཞིང་། རྗེས་སུ་
ཀུན་འཛིན་ཞེས་པ་ས་ཕོ་བྱི་བའི་ལོ་ནས་འབྲུག་པ་ཡོངས་འཛིན་རིན་པོ་ཆེ་དང་། རྡོ་རྗེ་འཛིན་པ་ཆོས་ཀྱི་མགོན་
པོ་ཡབ་སྲས་བོད་དུ་ཕེབས་པའི་གདོང་མཚན་ཉིད་སློབ་དཔོན་རབ་འབྱམས་པ་ཚུལ་ཁྲིམས་དབང་ཕྱུག་ཕྱིར་
ལྡོག་གནང་བའི་མཉམ་དུ། དྭགས་གྲྭར་སློབ་གྲྭ་བ་གྲྭ་རྒྱུན་བསྡུས་གྲྭ་རྟགས་གསལ་ཁ་བྱེ་བ་བློ་གསལ་བཅུ་དང་



བཅས་རྫོངས་བརྡ་བྱས་ཚུལ་གསལ་བ་ལྟར་ལོ་དུས་རིམ་པ་བཞིན་གྲྭ་རྒྱུན་འཕོ་ལེན་གྱི་འགྲོ་འོང་ཕྱིས་དུས་བར་
ཡོད་འདུག་པ་དཔེར་ན། རྗེ་མདོ་ཁམས་དྲུག་པའི་སྐུ་དུས་སུ་གཏེར་ལུང་བསྟན་འགྲོའི་དུས་རིམ་ཁམས་ཀྱི་གཡུ་
མདོའི་མཆོད་རྟེན་བཞེངས་གནང་ས་འདུལ་སྐབས་སུ། མཚན་ཉིད་གྲྭ་ཚང་ནས། རབ་འབྱམས་པ་བློ་གྲོས་
བསྟན་པ་དང་། བཀའ་བཅུ་པ་ལྷ་དབང་ཡེ་ཤེས་ནས་རྟོགས་གསལ་བཏང་བའི་ལོ་རྒྱུས་རྣམ་ཐར་ལས་བྱུང་བས་
ཤེས་ཤིང་རྣམ་རྒྱལ་ཆོས་འཁོར་གླིང་ཞེས་མཚན་དུ་གསོལ་བའི་མཚན་ཉིད་རིག་པའི་བཤད་གྲྭ་འདིར། མདོ་
ཕྱོགས་གཞུང་ལུགས་རྒྱ་མཚོའི་རིགས་ལམ་བཤད་སྦྱར་དཔྱད་གསུམ་རྣམ་པར་དག་པས་མཁས་བཙུན་བཟང་
གསུམ་གྱིས་བསྟན་པ་ལ་བྱ་བ་རྒྱ་ཆེར་བྱེད་ནུས་པའི་དགེ་བའི་བཤེས་གཉེན། རབ་འབྱམས་དང་། བཀའ་བཅུ་
པ་སོགས་རིགས་ལམ་ལ་སྤོབས་པ་མཆོག་ཏུ་དགེ་བ་དུ་མ་ཞིག་བྱུང་ཞིང་ཁྱད་པར་བརྒྱུད་འཛིན་ཀྱང་རྗེ་ཉིད་
ཀྱི་སློབ་མའི་ཐུ་བོ་མཁས་གྲུབ་བསོད་ནམས་རབ་འཕེལ། དེའི་སྐུ་སྐྱེ་བླ་མ་བསོད་ནམས་བསྟན་འཛིན། དུས་
རབས་འདིའི་སྟོད་དུ་བྱོན་པའི་བོད་གངས་ཅན་ཙམ་ན་རིས་བྲལ་མཁས་པ་དང་གྲུབ་པའི་དབང་ཕྱུག་དག་གི་
གཙུག་གི་རྒྱན་དུ་བཀུར་བ། འཇམ་མགོན་བླ་མ་མཚན་སྤྲུལ་རྡོ་རྗེ་འཆང་བསོད་ནམས་ཡེ་ཤེས། བསྟན་འཛིན་
ཉི་མ། འཇམ་དཔལ་ནོར་བུ་པདྨ་དབང་མཆོག་རྒྱལ་པོ་ཞེས་མཁས་གྲུབ་གཉིས་ལྡན་གྱི་བརྒྱུད་འཛིན་ཟམ་མ་
ཆད་པར་བྱོན་པའོ། ། །
དེ་ལྟར་ནའང་ཕྱི་དུས་ཙམ་ནས་མཚན་ཉིད་ཀྱི་གྲྭ་ས་མ་བུ་གཉིས་ཀ་སློབ་སྦྱོང་གི་སྲོལ་རིམ་གྱིས་ནུབ་སྟེ།
སྔགས་ཆོག་གཙོ་བོར་འཛིན་པའི་དགོན་པ་སྤྱི་འགྲོས་ལྟ་བུར་སོང་འདུག་ཀྱང་། དང་པོ་མ་དགོན་རང་ནས་ཆད་
པའི་སྟབས་ཀྱིས་དགོན་ལག་གཞན་དང་མི་འདྲ་བའི་ཁྱད་པར། མཚན་ཉིད་དགོན་གྱི་བླ་གྲྭ་སུ་ཞིག་བྱོན་རུང་།
དགོན་གྱི་སྒྲིགས་ལམ་སྒྲིགས་ཆས་སོགས་ཚུལ་བཞིན་གནང་དགོས་མ་ཟད་ཚོགས་པའི་ཇ་ཐུག་དཀོར་སྐལ་
སོགས་ཀྱང་ཆག་མེད་འབུལ་དགོས་སྲོལ་ཕྱིས་དུས་བར་སྣང་ངོ༌། ། སི་ཏུའི་གནས་ཡིག་ཏུ་ཁམས་པའི་དགོན་
ལག་མཚན་ཉིད་དགོན་དུ། ཐུབ་དབང་འདམ་སྐུ། ཀུན་དགའ་བསྟན་འཛིན་གྱི་སྐུ། བཀའ་བསྟན་འགྱུར། སྐྱེས་
རབས་ཞལ་ཐང་སོགས་ཞལ་ཐང་བརྒྱ་སྐོར་སྣང་ཞེས་པ་ཙམ་ལས་མི་གསལ་ཡང་། དགོན་དེབ་ཏུ་འཁོད་པ་
ལྟར་ན་གྲུབ་ཐོབ་ནག་པོ་སྤྱོད་པའི་ཐུགས་དམ་རྟེན་འཁོར་ལོ་སྡོམ་པའི་སྐུ་ཤར་ལི་ཤིན་ཏུ་བྱིན་ཅན་དང་། ཀུན་
དགའ་བསྟན་འཛིན་གྱི་འདྲ་ཞལ་ཁྱད་མཚར་སོགས་རྟེན་གསུམ་མང་། ཁྱད་པར་རྒྱལ་བའི་བཀའ་འགྱུར་བསྟན་
འགྱུར་དང་། རིན་ཆེན་གཏེར་མཛོད། གདམས་ངག་མཛོད། བུ་སྟོན། ཇོ་ནང་། རྗེ་ཡབ་སྲས་སོགས་རིས་
མེད་བླ་མ་མང་པོའི་གསུང་འབུམ་དང་། བཅུ་ཕྲག་རིག་ལམ་མཐའ་དག་གི་ཡིག་ཆ་ངོ་མཚར་ཅན་ཤིན་ཏུ་མང་པོ་
བཞུགས། བླ་མ་བསོད་ནམས་རབ་འཕེལ་ནས་ད་ལྟ་འཇམ་དཔལ་དབྱངས་དངོས་མཚན་སྤྲུལ་རིན་པོ་ཆེ་བསོད་
ནམས་བསྟན་འཛིན་འདིའི་བར་སྐུ་རབས་དྲུག་ཅེས་འཁོད་ཀྱང་གོང་དུ་བརྗོད་པ་ལྟར། བསོད་ནམས་རབ་འཕེལ་
62 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



ནས་འདིའི་བར་སྐུ་རབས་གསུམ་ལས་འགྲོ་ཐབས་མ་མཆིས་པས་ཡིག་ནོར་བྱུང་བ་ཡིན་འདུག་སྙམ་པས་བརྟག་
པར་བྱའོ། ། །
གཞན་བླ་སྤྲུལ་བཞི། གྲྭ་ཚང་༼གྲྭ་གྲངས་༽ལྔ་བཅུ་ཞེས་གསལ། སྔར་གདན་ས་དེ་ནས་རབ་འབྱམས་
པ་མང་དུ་བྱུང་བས་གྲགས་པ་ཀུན་ཏུ་ཁྱབ། རྗེས་སུ་མཁན་བསོད་ནམས་རབ་འཕེལ་གྱི་ཡང་སྲིད་བླ་མ་བསོད་
བསྟན་ལགས་ཀརྨ་དགོན་གྱི་མཁན་པོ་དར་རྒྱས་ཀྱི་དྲུང་དུ་གསན་བསམ་རྒྱ་ཆེར་མཛད་པས་རིག་གནས་ཆེ་
ཕྲ་ཀུན་ལ་མཁས་པར་གྱུར། ཁོང་ནི་བོད་ཀྱི་རྒྱལ་པོ་རྭ་སྒྲེང་གི་དབུ་བླ་ལོ་དྲུག་མཛད་པས། རྟ་མགོ་གསེར་
གདུབ་དང་། དབུ་གདུབ་ལྕགས་ར། དེ་བཞིན་ཧོ་ཐུབ་ཅེས་པའི་གོ་ས་སོགས་གནང་མྱོང་། སྐབས་དེར་
དགོན་འདིར་གྲྭ་བཙུན་བརྒྱ་ལྷག་ཙམ་ཡོད་པར་གསུངས། རྗེ་དེ་ཉིད་ཀྱི་གསུང་འབུམ་པོད་བཅུ་བཞི་ཙམ་ཡོད་
པ་རྣམས་ད་ལྟ་རང་དགོན་དུ་བཞུགས། རྗེ་དེའི་ཡང་སྲིད་ངེས་དོན་བསྟན་པའི་སྙིང་པོ་འཕྲིན་ལས་ཀུན་ཁྱབ་ནི་ལྷ་
ཐོག་ཡུལ་དུ་སྐུ་འཁྲུངས། སི་ཏུ་རིན་པོ་ཆེས་གོང་མའི་ཡང་སྲིད་དུ་ངོས་འཛིན་གནང་། གཟའ་སྐར་དགེ་བའི་
ཉིན་ཞིག་གདན་སར་མངའ་གསོལ། བཤད་གྲྭ་ཁག་ཏུ་ཐོས་བསམ་མཛད་དེ་མཁས་པར་གྱུར་པས་ད་ལྟ་གདན་
ས་སྐྱོང་བཞིན་བཞུགས། རིག་གནས་གསར་བརྗེའི་སྔོན་དུ་དགོན་འདིར་བླ་ཁག་གསུམ་སྟེ། ངེས་དོན་བསྟན་
པའི་སྙིང་པོ་འཕྲིན་ལས་ཀུན་ཁྱབ། བླ་མ་རིན་ཆེན་བརྩོན་འགྲུས། བླ་མ་དཀོན་མཆོག་དཔལ་བཟང་བཅས་
གསུམ་དང་། གྲྭ་བཙུན་བརྒྱ་ལྷག་བཞུགས་པ་རྣམས་གཙོ་བོ་སྒྲུབ་པ་ཉམས་ལེན་མཛད་ཀྱི་ཡོད་པར་གྲགས།
རིག་གནས་གསར་བརྗེའི་རྗེས་སུ་བོད་ཁུལ་དུ་སླར་ཡང་འཐོར་བརླག་ཏུ་སོང་བའི་དགོན་འདི་ཉིད་ཀྱང་།
དགོན་དེ་གའི་བླ་སྤྲུལ་རིན་ཆེན་བརྩོན་འགྲུས་ལགས་དང་། དཀོན་མཆོག་དཔལ་བཟང་ལགས། ངག་དབང་
དགེ་ལེགས་ལགས། དེ་བཞིན་པད་མ་འཆི་མེད་ལགས། དཔལ་ཤེས་ལགས་སོགས་ཀྱིས་གཙོ་འགན་འོག་
སླར་གསོ་ཞུས་ཡོད། དེང་སྐབས་དགོན་འདིར་བླ་སྤྲུལ་གསུམ་སྟེ། དོན་བརྒྱུད་བསྟན་པའི་སྙིང་པོ་འཕྲིན་ལས་
ཀུན་ཁྱབ་ད་ལྟ་གདན་ས་སྐྱོང་བཞིན་ཡོད། བླ་མ་དཀོན་མཆོག་དཔལ་བཟང་དགུང་ལོ་གྱ་གཅིག་ད་ལྟ་སྒྲུབ་ཁང་
དུ་བཞུགས། བླ་མ་ངག་དབང་དགེ་ལེགས་དགུང་ལོ་ཉེར་གཉིས་ད་ལྟ་བཤད་གྲྭར་ཐོས་བསམ་གནང་གི་ཡོད་པ་
བཅས་བླ་སྤྲུལ་ཁག་གསུམ་དང་། གྲྭ་བཙུན་བརྒྱ་ལྷག་ཙམ་སྔར་སྲོལ་གྱི་ཆོ་ག་ཕྱག་ལེན་སོགས་མ་ཉམས་གོང་
སྤེལ་དང་། ཉམས་པ་སླར་གསོ་མཛད་དེ་བསྟན་པ་དང་སེམས་ཅན་ལ་ཕན་བདེ་སྒྲུབ་བཞིན་པ་བཅས་སོ། །
ཁམས་པ་སྒེར་གྱི་དཀར་ཆག་གཞིར་བཟུང་ཐོག དག ནོ་ དེ་གའི་གྲྭ་རིན་ཆེན་ཟླ་བ་ལགས་ཀྱི་ངག་རྒྱུན་
མཁོ་བསྡུ་བྱབ་ཏེ་མཚན་ཉིད་དགན་དུ་སྤྱི་ལོ་༢༠༠༧ལོའི་ཟླ་ པའི་ཚེས་༣ ཉིན་བྲིས།



09 དུངུལ་རྫོང་དར་རྒྱས་ཆོས་གླིང་དགོན།
བོད་ལྗོངས་ཆབ་མདོ་རྫོང་ལྷ་ཐོབ་ཤང་ཁོངས་སུ་ཆགས་ཡོད་པའི་དགོན་འདི་ཉིད་ནི། སྔོན་སྒྲུབ་དབང་ཤཱཀྱ་
ཤྲཱིས་གནས་འདིར་མ་འོངས་པར་དགོན་པ་ཞིག་འདེབས་དགོས་གསུངས་པ་དང་། ཕྱིས་སྒྲུབ་དབང་ཤཱཀྱ་ཤྲཱི་
དང་ཁོང་གི་ཐུགས་སྲས་འཕགས་མཆོག་རྡོ་རྗེ་ཟུང་གི་དངོས་སློབ་བྱ་བྲལ་རྟོགས་ལྡན་ཞེས་པས་ཕྱག་བཏབ་
པ་ཞིག་ཡིན། དེའི་སྐབས་དགོན་དེར་ཇོ་མོ་མང་བ་དང་ཆོ་ག་ཕྱག་ལེན་དང་། སྒྲུབ་པ་ཉམས་བཞེས། རྟེན་
སྐུ་གསུང་ཐུགས་རྟེན་སོགས་གང་ཐད་ནས་གྲ་རྒྱས་ཕུན་སུམ་ཚོགས་ཙམ་ཡོད། འོན་ཀྱང་དུས་ཟིང་སྐབས་
དགོན་འདིའི་ཕྱི་ནང་ཚང་མ་མིང་གི་ལྷག་མ་ཙམ་དུ་གྱུར། དེང་སྐབས་དགོན་སྡེ་ཁག་སླར་གསོ་ཆོག་པའི་འོག་
ལྷ་ཁང་ཆེ་ཆུང་ཁག་གཉིས་དང་གཉེར་ཁང་སོགས་གསར་བཞེངས་མཛད་ཡོད་པ་དང་། སྤྲུལ་སྐུའི་ཡང་སྲིད་
ཀྱང་ཁྲི་འདོན་ཟིན་ཀྱང་ད་ལྟ་དགོན་པར་བཞུགས་མེད། ད་ལྟ་སྤྲུལ་སྐུའི་སྐུ་ཚབ་ཅིག་དགོན་པར་བཞུགས་ཏེ་
དཔེ་ཆ་སློབ་གཉེར་མཛད་བཞིན་ཡོད། དེང་སྐབས་དགོན་འདིར་གྲྭ་པ་དང་ཇོ་མོ་བསྡོམས་བཞི་བཅུ་ལྷག་ཙམ་
བཞུགས་པ་ལགས་སོ། །
མཁན་ལྷ་དབང་རྡོ་རྗེས་གན ང་བའི་ལོ་རྒྱུས་གཞིར་བཟུང་སྟེ་སྤྱི་ལོ་༢༠༠༨ལོའི་ཟླ་བ པའི་ཚེས་༣ ཉིན་བྲིས།
64
ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



10 ཧོ་དགོན་འབྲུག་རྒྱས་ཆོས་འཁོར་གླིང་དགོན།
» garac
དགོན་འདི་ཉིད་ནི་སྨད་འབྲུག་བསྟན་པའི་བདག་པོ་མདོ་ཁམས་པ་ཀརྨ་བསྟན་འཕེལ་གྱི་དངོས་སློབ་རྒྱ་
མཚོ་སྣ་དགུའི་ཡ་གྱལ་བློ་གྲོས་བཟང་པོའི་སྐུ་ཕྲེང་དང་པོ། མ་ཎི་བ་བྱམས་པ་རྒྱ་མཚོ་མཆོག་གིས་སྤྱི་ལོ་
༡༦༠༣ལོར་ཕྱག་བཏབ་པར་འདུ་ཁང་ཀ་བ་སུམ་ཅུ་སོ་དྲུག་ཐོག་བརྩེགས་གསུམ་ཅན་ནང་རྒྱལ་བ་སྲས་བཅས་
ཀྱི་ལྡེབས་རིས་དང་སྒོ་འཕྱོར་འོག་རྒྱལ་ཆེན་སྡེ་བཞི་ཚོན་མདངས་རྣམ་པར་བཀྲ་བའི་ལྡེབས་རིས་སོགས་ཀྱིས་
གང་བ། སྟེང་ཁང་དུ་བླ་བྲང་ཁག་གཉིས། མཐའ་སྐོར་དུ་མགོན་ཁང་
། བླ་བྲང་། གྲྭ་ཤག་སོགས་ཐོག་བརྩེགས་
གཉིས་ལྡན་གྱི་མཐའ་ནས་བསྐོར་བ་དང་། གཞི་ཁྱོན་ཆེ་ཞིང་མཛེས་བཀོད་ཕུན་སུམ་ཚོགས་པའོ། །
རྟེན་གསུམ་སྐོར། ཛྷེ་ཀྴིམ་ལས་གྲུབ་པའི་སྟོན་པའི་སྐུ་འདྲ་དང་། གསེར་ཟངས་ལས་གྲུབ་པའི་སློབ་དཔོན་
གྱི་སྐུ་འདྲ། དུས་གསུམ་སངས་རྒྱས་གྱི་སྐུ་འདྲ། གླིང་རས་ཀྱི་སྐུ་འདྲ། ཁམས་ཀུན་དགའ་བསྟན་འཛིན་གྱི་སྐུ་
འདྲ་སོགས་ཐོག་ཚད་མ་དང་
། གཞན་ཡང་གནས་བརྟན་བཅུ་དྲུག་དང་བཀའ་བརྒྱུད་གསེར་ཕྲེང་སོགས་སྐུ་འདྲ་
ཆེ་ཆུང་བསྡོམས་སུམ་བརྒྱ་ལྷག་ཙམ་དང་། བྲིས་སྐུ་མཁའ་འགྲོའི་ཆབ་གསེར་ལས་གྲུབ་པའི་གསེར་ཐང་བཞི་
ཅུ་ལ་གོས་ཤམ་མི་མིན་གྱིས་ཕུལ་བའི་མཁའ་འགྲོས་སྤྲིན་བཏགས་ཅན་སོགས་བྲིས་སྐུ་བརྒྱ་དང་ལྔ་ཅུ་ཙམ།
མཆོག་སྤྲུལ་བློ་གྲོས་བཟང་པོའི་སྨྱུ་གུ་མེ་འབར་རྡོ་རྗེ། གསེར་གདུང་ཐོག་ཚད་མ་བཞིས་གཙོས་སྐུ་གདུང་ཆ་



བརྒྱད་མ་ཉི་ཤུ་ཙམ། གསེར་དངུལ་གྱིས་བྲིས་པའི་རྒྱལ་བའི་བཀའ་འགྱུར་
ཚར་གཅིག ཚལ་གྱི་བཀའ་འགྱུར། སྣག་པར་གྱི་བསྟན་འགྱུར། ལག་
བྲིས་ཀྱི་པད་དཀར་བཀའ་འབུམ། ཀུན་དགའ་བསྟན་འཛིན་གྱི་བཀའ་འབུམ།
དེ་བཞིན་རོལ་སིལ། དུང་རྒྱ་གླིང་། གདུགས་རྒྱལ་མཚན་སོགས་མཆོད་
རྫས་གྲངས་ལས་འདས་པ་ཡོད་དོ། །
བླ་སྤྲུལ་ཁག་གི་སྐོར། དགོན་འདིར་དེ་སྔོན་བླ་ཁག་དྲུག་ཡོད་པ་ལས།
དང་པོ། མཆོག་སྤྲུལ་བློ་གྲོས་བཟང་པོ་སྐུ་ཕྲེང་དང་པོ་མ་ཎི་བ་བྱམས་པ་རྒྱ་
མཚོ། སྐུ་ཕྲེང་གཉིས་པ་སྨྱུ་གུ་བ་མེ་འབར་རྡོ་རྗེ། རྗེ་འདི་ཉིད་ཁམས་སྤྲུལ་
རིན་པོ་ཆེའི་དྲུང་ཡིག་ཡིན་པས་མཚན་ཡང་དེ་ལྟར་ཐོགས་པ་ཞིག་ཡིན་འདུག
སྐུ་ཕྲེང་གསུམ་པ་ཕན་བདེ་རབ་རྒྱས། སྐུ་ཕྲེང་བཞི་པ་ཀུན་དགའ་བཟང་པོ།
སྐུ་ཕྲེང་ལྔ་པ་བསྟན་པ་རབ་རྒྱས། སྐུ་ཕྲེང་དྲུག་པ་ཀུན་དགའ་སྙིང་པོ། སྐུ་
ཕྲེང་བདུན་པ་ཉི་མ་བཀྲ་ཤིས། སྐུ་ཕྲེང་བརྒྱད་པ་ཀུན་ཁྱབ་ཉི་མ་འགྱུར་མེད་
དཔལ་བཟང་པོ་བཅས་སྐུ་ཕྲེང་བརྒྱད་དང་། །
གཉིས་པ། ངག་དབང་དཔལ་ལྡན་གྱི་སྐུ་ཕྲེང་དང་པོ་ངག་དབང་དཔལ་
ལྡན། སྐུ་ཕྲེང་གཉིས་པ་ཆོས་ཀྱི་ཉི་མ། སྐུ་ཕྲེང་གསུམ་པ་འཇམ་དབྱངས་
སེང་གེ སྐུ་ཕྲེང་བཞི་པ་ངག་དབང་མཐར་ཕྱིན་བཅས་སྐུ་ཕྲེང་དྲུག་བྱོན་ནོ། །
གསུམ་པ། དྲུང་རིག་སྤྲུལ་སྐུའི་སྐུ་ཕྲེང་ནི། སྐུ་ཕྲེང་དང་པོ་འཇམ་
དཔལ་ཡེ་ཤེས། སྐུ་ཕྲེང་གཉིས་པ་ཉི་མ་རྒྱལ་མཚན། སྐུ་ཕྲེང་གསུམ་པ་
བསོད་ནམས་དར་རྒྱས། སྐུ་ཕྲེང་བཞི་པ་འཇམ་དཔལ་རྡོ་རྗེ། སྐུ་ཕྲེང་ལྔ་པ་
འཇམ་དབྱངས་ཆོས་གྲགས་སོགས་སྐུ་ཕྲེང་དྲུག་གི་བར་བྱོན་པའོ། །
བཞི་པ། ཤཱཀྱ་ནོར་བུའི་སྐུ་ཕྲེང་ནི། ངག་དབང་ཡེ་ཤེས། བསོད་
ནམས་སོགས་སྐུ་ཕྲེང་ལྔ་དང་།
ལྔ་པ། ཅོང་དགོངས་དགེ་ལེགས་སྐུ་ཕྲེང་གསུམ། །
དྲུག་པ། ཀརྨ་འཕྲིན་ལས་སྐུ་ཕྲེང་གཉིས་བཅས་བླ་སྤྲུལ་ཁག་དྲུག་དང་
།
གྲྭ་པ་བརྒྱ་དང་ཉེར་གཉིས་ཙམ་ཡོད་པ་རྣམས་འདུལ་བའི་གཞི་གསུམ་གྱི་
ཕྱག་ལེན་གྱི་རྨང་གཞིའི་ཐོག་སོར་བྱང་སྔགས་གསུམ་རང་རང་གི་དགག་
ས་ག་*
**
) པར *, »
o ཇོ་བོ་ཤཱཀྱ་མུ་ནེའི་སྐུ་འདྲ། །
°བླ་མ་རྡོ་རྗེ་སེམས་དཔའ།
༠རྣལ་འབྱོར་གྱི་དབང་ཕྱུག་མི་ལ་རས་པ།
66 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



° འདུ་ཁང་ནང་ངོས་ཀྱི་ཆ་ཤས་ཙམ།
སྒྲུབ་བསླབ་སྡོམ་ཚུལ་བཞིན་དུ་ཕྱག་ལེན་གནང་སྲོལ་ཡོད། །
སྒྲུབ་མཆོད་ཁག་གི་སྐོར། རང་ལུགས་བདེ་ཕག་གཉིས་གཙོ་བོར་གྱུར་པའི་མི་འཁྲུགས་པ། རྡོ་རྗེ་སེམས་
དཔའ། ཐུགས་རྗེ་ཆེན་པོ། གུ་རུ་ཞི་དྲག ཕུར་པ། ཞི་ཁྲོ། མགོན་པོ་བཀའ་བརྒྱད། གཤིན་རྗེ་གྲོ་ལོད་
སོགས་ཀྱི་སྒྲུབ་མཆོད་དང་། དེ་བཞིན་གཏོར་ཟློག་སོགས་ཀྱི་སྒྲུབ་མཆོད་ཉིན་གྲངས་བརྒྱ་དང་ལྔ་བཅུ་ཙམ་
སོགས་ཆོས་ཕྱོགས་ཀྱི་བྱེད་སྒོ་མ་ཉམས་པར་སྤྱི་ལོ་༡༩༥༩བར་གནས་ཡོད། སྤྱི་ལོ་༡༩༦༦ལོར་རིག་གནས་
གསར་བརྗེའི་དུས་རྐྱེན་འོག་མིང་གི་ལྷག་མ་ཙམ་དུ་གྱུར། སླར་ཡང་༡༩༨༣ལོར་བླ་རྒན་ངག་དབང་དཔལ་
ལྡན་དང་། ཀརྨ་འཕྲིན་ལས་གཉིས་ནས་གཙོ་འགན་བཞེས་ཏེ་ལྷ་སྡེ་མི་སྡེ་རྣམས་ལ་སྐུལ་མ་རྒྱ་ཆེར་མཛད་ནས་
བསྟན་དགོན་འདི་ཉིད་སླར་གསོ་ཞུས་པར། འདུ་ཁང་ཆུང་ཆུང་ཐོག་བརྩེགས་གཉིས་ལྡན་ཞིག་སླར་གསོ་ཐུབ་པ་
མ་ཟད། ནང་རྟེན་སྨན་འདམ་ལས་གྲུབ་པའི་དུས་གསུམ་སངས་རྒྱས་ཀྱི་སྐུ་འདྲ། གུ་རུའི་སྐུ་འདྲ། ཀུན་དགའ་
བསྟན་འཛིན་གྱི་སྐུ་འདྲ་ཐོག་བརྩེགས་རེ་དང་། ཞལ་ཐང་བཅོ་ལྔ། རྒྱལ་བའི་བཀའ་འགྱུར་དང་བསྟན་འགྱུར།
གསུང་རབ་སྣ་ཚོགས་བཅས་གསར་བཞེངས་མཛད། མཆོག་སྤྲུལ་བློ་གྲོས་བཟང་པོ་ཀུན་ཁྱབ་ཉི་མ་འགྱུར་མེད་
དཔལ་བཟང་པོ་དང་། དྲུང་རིག་སྤྲུལ་སྐུ་འཇམ་དབྱངས་ཆོས་གྲགས་གཉིས་ཀྱི་ཡང་སྲིད་ངོས་འཛིན་ཐད་ཏཱ་སྐུ་
གཞོག་སིདྡྷི་རིན་པོ་ཆེ་མཆོག་ལ་ཞུས་པས་རིན་པོ་ཆེ་ཁོང་གིས་ཐུགས་ཐག་བཅད་གནང་བའི་སྤྲུལ་སྐུ་བློ་གྲོས་
བཟང་པོའི་ཡང་སྲིད་ཀུན་ཁྱབ་ཉི་མ་འགྱུར་མེད་དཔལ་བཟང་པོ་མཆོག་ནི། རི་བོ་ཆེ་སྤང་རི་གྲོང་དུ་ཡབ་དོན་
གྲུབ་དབང་རྒྱལ་དང་། ཡུམ་རྟ་མགྲིན་སྒྲོལ་མ་གཉིས་ཀྱི་སྲས་སུ་རབ་བྱུང་བཅུ་དྲུག་ལྕགས་ཕོ་ཁྱིའི་ལོ་སྟེ། སྤྱི་
ལོ་༡༩༧༠ལོར་ངོ་མཚར་བའི་ལྟས་དུ་མ་དང་བཅས་ཏེ་འཁྲུངས། སྤྱི་ལོ་༡༩༧༠ལོར་རྡོ་དགོན་འབྲུག་རྒྱས་ཆོས་
འཁོར་གླིང་དུ་གདན་དྲངས་ཏེ་ཁྲི་ལ་མངའ་གསོལ། དྲུང་རིག་སྤྲུལ་སྐུའི་ཡང་སྲིད་ཀུན་བཟང་ཆོས་ཀྱི་རྡོ་རྗེ་ཀུན་



ཁྱབ་དཔལ་བཟང་པོ་དེ་ཉིད་ཀྱང་ཆབ་མདོ་ཕུ་ཡག་གྲོང་དུ་ཡབ་ཟླ་བ་གྲགས་པ་དང་། ཡུམ་བསོད་ནམས་ཆོས་
ཉིད་གཉིས་ཀྱི་སྲས་སུ་བོད་རབ་བྱུང་བཅུ་དྲུག་མེ་མོ་སྦྲུལ་གྱི་ལོ་སྟེ་སྤྱི་ལོ་༡༩༧༧ལོར་ངོ་མཚར་དང་བཅས་སྐུ་
འཁྲུངས། སྤྱི་ལོ་༡༩༩༢ལོར་རང་དགོན་དུ་ཁྲིར་མངའ་གསོལ། དེའི་རྗེས་མཆོག་སྤྲུལ་བློ་གྲོས་བཟང་པོ་ཀུན་
ཁྱབ་ཉི་མ་འགྱུར་མེད་དཔལ་བཟང་པོའི་ཐུགས་དགོངས་ཀྱི་ཞལ་བཀོད་ལྟར་ད་ལྟའི་འདུ་ཁང་སྤོ་འཛུགས་མཛད་
ནས་རྩིག་རྨང་གསར་འདིང་གིས་ཐོག་བརྩེགས་གཉིས་ལྡན་ཀ་རིང་བརྒྱད་དང་། ཀ་ཐུང་སུམ་ཅུ་སོ་དྲུག་ཅན་
གྱི་གནམ་གྱང་དང་བཅས་པ་ཞིག་གསར་བཞེངས་མཛད་པ་མ་ཟད། ལྡེབས་རིས་སུ་བཀའ་བརྒྱུད་གསེར་ཕྲེང་
དང་། མཛད་པ་བཅུ་གཉིས། རྒྱུད་སྡེའི་ལྷ་ཚོགས་སོགས་སྤུས་ལེགས་བྲིས་ཡོད། རྟེན་གཙོ་ནི། སྔ་རྟིང་ཐོག་
68 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



གསེར་ཟངས་ལས་གྲུབ་པའི་རྡོར་སེམས་དང་། འཇམ་དཔལ་དབྱངས། སྤྱན་རས་གཟིགས། ཇོ་བོ་རིན་པོ་ཆེ།
རྗེ་བཙུན་མི་ལ་རས་པ། སྒྲོལ་དཀར། གུ་རུ་རིན་པོ་ཆེ། ཁམས་ཀུན་དགའ་བསྟན་འཛིན་བཅས་ཀྱི་སྐུ་འདྲ་ཐོག་
ཚད་ཙམ་རེ་དང་། ད་དུང་སྐུ་འདྲ་ཆེ་ཆུང་མང་པོ། ཞལ་ཐང་ལྔ་བཅུ་རྩ་གྲངས། རྒྱལ་བའི་བཀའ་འགྱུར་རིན་པོ་
ཆེ་ཆ་ཚང་གཉིས། བསྟན་འགྱུར་ཆ་ཚང་གཉིས། དེ་བཞིན་གསུང་འབུམ་སྣ་ཚོགས། སྟེང་ཁང་དུ་བླ་བྲང་ཁག་
གཉིས་དང་། མགོན་ཁང་། སྐོར་ཁང་དུ་བླ་བྲང་དང་། གྲྭ་ཤག་གྲ་འགྲིག་ཤིན་ཏུ་མཛེས་བཀོད་དང་ལྡན་ནོ། ། །
དེང་སྐབས་བླ་གྲྭ་ཁྱོན་བསྡོམས་དྲུག་ཅུ་ལྷག་ཙམ་ཡོད་པ་རྣམ་པས་སྔར་བཞིན་ཆོས་སྤྱོད་བྱེད་སྒོ་ཁག་མ་
ཉམས་གོང་སྤེལ་དང་ཉམས་པ་སླར་གསོ་བྱས་ཏེ། སྒྲིགས་ལམ་ཀུན་སྤྱོད་སོར་བྱང་སྔགས་གསུམ་གྱི་བསླབ་
སྡོམ་སོགས་རྣམ་པར་དག་པ་སྔར་རྒྱུན་དར་སྤེལ་གོང་འཕེལ་འབྱུང་བཞིན་ཡོད་ལགས། །
རྡོ་དག སེ་འབྲུག་རྒྱས་ཆོས་འཁོར་གླིང་དགོན་གྱི་ལོ་རྒྱུས་མ་དཔེ་གཞིར་བཟུང་སྟེ་སྤྱི་ལོ་༢༠༠༧ལོའི་ཟླ་2པའི་ཚེས་༨ཉིན་བྲིས།
o དེང་སྐབས་དགོན་འདི་འཛིན་སྐྱོང་གནང་མཁན་སྤྲུལ་སྐུ་རྣམ་གཉིས་དང་བསྟན་སྲུང་ཇག་མེའི་སྐུ་འདྲ།



11
གསོལ་སྡེར་དགོན་ང
ཕྱག་རྫོགས་མངའ་བདག་ཤཱཀྱ་ཤྲཱིའི་ཞབས། །
སྒྲུབ་བརྒྱུད་སྲོལ་འཛིན་འཕགས་མཆོག་རྡོ་རྗེ་དང་། །
སྙན་བརྒྱུད་གསལ་མཛད་པདྨ་བདེ་ཆེན་སོགས། །
རྣམ་གསུམ་འགྲོ་རྣམས་སྤྱི་བོའི་རྒྱན་དུ་མཆོད། །
སྙན་པའི་གྲགས་པ་ཕྱོགས་ཀུན་ཁྱབ་པ་ཡི། །
གྲུབ་རྗེའི་གདན་ས་གསོལ་སྡེར་ཆོས་སྒར་གྱི། །
རྟེན་དང་བརྟེན་པ་ཇི་ལྟར་བྱུང་བའི་ཚུལ། ། །
དད་ལྡན་ཡིད་ཀྱི་གསོས་སྨན་ཅུང་ཟད་སྤྲོ། ། །
ཞེས་པས་སྔོན་བསུས་ཏེ་གང་གླེང་བར་བྱ་བ་ནི། མདོ་ཁམས་གསོལ་སྡེར་དགོན་འདིའི་གནས་ཀྱི་ཆེ་བ་དང་
ཇི་ལྟར་བཞེངས་པའི་ཚུལ་གདན་ས་ཇི་ལྟར་བསྐྱངས་པའི་ལོ་རྒྱུས་བཅས་བརྗོད་པ་འདི་ལྟ་སྟེ། དེ་ཡང་བསིལ་
70 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



ལྡན་ཁ་བའི་ལྗོངས་འདིར་རྒྱལ་བའི་འཕྲིན་ལས་ཀྱི་འོད་སྣང་ཤར་ནས་བསྟན་འཛིན་གྱི་སྐྱེས་ཆེན་དུ་མས་བསྟན་
འགྲོའི་དོན་དུ་དགོན་གནས་མང་དུ་འདེབས་པར་མཛད་ཅིང་། དེང་འདིར་སངས་རྒྱས་གཉིས་པ་པདྨ་འབྱུང་
གནས་ཀྱི་དངོས་སློབ་སྣ་ནམ་རྡོ་རྗེ་བདུད་འཇོམས་ཀྱི་རྣམ་འཕྲུལ་གྲུབ་པའི་དབང་ཕྱུག་ཤཱཀྱ་ཤྲཱི་ཞེས་འཕྲིན་ལས་
ནམ་མཁའ་དང་མཉམ་པ། སྒོམ་ཆེན་གྱི་གཏེར་ཁ་རྡོལ་བ། གྲུབ་བརྙེས་ཀྱི་ས་གཞི་གང་བ་དེ་ཉིད་ཀྱི་གདན་ས་
གསོལ་སྡེར་བཀྲ་ཤིས་ཆོས་སྒར་ཀྱི་ལོ་རྒྱུས་རོབ་ཙམ་འཆད་པ་ལ། དགོན་གནས་འདི་ཉིད་ཆགས་ཡུལ་ནི་མདོ་
ཁམས་ས་ཡི་ཐིག་ལེ་ཆབ་མདོའི་ཤར་ངོས་ལེ་དབར་བརྒྱ་དང་བཅུ་ལྷག་གི་སར་ཡོད། དེང་སྐབས་སྲིད་འཛིན་
གྱི་ས་ཁོངས་ལྟར་དབྱེ་ན། ཆབ་མདོ་ས་ཁུལ། ཆབ་མདོ་རྫོང་ཐོབ་པ་ཤང་གི་ཁོངས་སུ་གནས་ཤིང་། ས་ཆའི་
མཐོ་ཚད་རྒྱ་མཚོའི་ངོས་ལས་རྨིད་༤༥༠༠ཡས་མས་ཙམ་ཡིན། དེ་ཡང་མཐོ་ཞིང་བརྗིད་ཆགས་པའི་གནས་
མཆོག་ལྷ་བྲག་དཀར་པོའི་མདུན་དུ་བསམ་གཏན་པ་འདུ་བའི་དབེན་གནས་ཉམས་དགའ་བ། གཙུག་ལག་ཁང་
དང་། སྒྲུབ་ཁང་ཆུང་ངུས་མཛེས་པ། སྐྱེ་བོ་དུ་མའི་ཡིད་དབང་འཕྲོག་ནུས་པ་ཁོར་ཡུག་ཐམས་ཅད་ལྟ་ན་སྡུག་
ཅིང་ཡིད་དུ་འོང་བའི་ལྗོན་ཤིང་དང་། པདྨས་རབ་ཏུ་མཛེས་པ་དེ་དག་ལས་དྲི་ཞིམ་འཐུལ་བ། ཕྱོགས་མཚམས་
ཐམས་ཅད་དུ་ཡིག་འབྲུ་དང་། ཕྱག་མཚན་གྱི་མཚན་མ་མངོན་པར་བཀྲ་བ། དམ་པའི་སྐྱེས་བུ་རྣམས་ཀྱི་
གཟིགས་ངོར་དཔལ་འཁོར་ལོ་སྡོམ་པའི་དཀྱིལ་འཁོར་དུ་གཟིགས་ཚུལ་སོགས་བྱུང་ཡོད་པ་སྔར་གྱི་རྣམ་ཐར་ལོ་
རྒྱུས་སོགས་ལས་གསལ། སྒྲུབ་སྡེ་དེ་ཡི་མཚན་ལ་གསོལ་སྡེར་བཀྲ་ཤིས་ཆོས་སྒར་བྱ་ཡིན་ནོ། །
དགོན་འདིའི་ཐོག་མའི་བྱུང་ཚུལ་སྐོར། དེ་ཡང་བོད་གངས་ཅན་ལྗོངས་སུ་ཆོས་རྒྱལ་མེས་དབོན་རྣམ་
གསུམ་གྱི་ནང་ཚན་རྒྱལ་རབས་སོ་བརྒྱད་པ། འཇམ་དབྱངས་སྤྲུལ་པ་ཁྲི་སྲོང་ལྡེ་བཙན་གྱིས་དམ་པ་ཆོས་ཀྱི་
སྲོལ་བཏོད་དེ་རྒྱ་གར་ནས་སློབ་དཔོན་པདྨ་འབྱུང་གནས་ལ་སོགས་པ་པཎྜི་ཏ་མང་པོ་གདན་དྲངས།
བསམ་ཡས་མི་འགྱུར་གཙུག་ལག་ཁང་བཞེངས་ཏེ་སངས་རྒྱས་ཀྱི་བསྟན་པ་རིན་པོ་ཆེས་ཁྱབ་པར་
མཛད། དེ་རྗེས་སློབ་དཔོན་པདྨ་འབྱུང་གནས་དེ་ཉིད་ཀྱིས་མ་འོངས་ཕྱི་མའི་དོན་དེ་གཏེར་གྱིས་
ཁམས་ཁྱབ་པར་མཛད་པ། བཀའ་ཐང་ལས། གངས་ལྗོངས་ས་གཞི་རྟ་རྨིག་གང་ཙམ་ཡང་༔ ཞབས་ཀྱིས་མ་
བཅག་མེད་པའི་བྱིན་རླབས་མཛད༔ ཁ་བྱང་ཡོད་པའི་གཏེར་ཁ་བྱེ་བ་སྦས༔ ཁ་བྱང་མ་བཏབ་གཏེར་ནི་དུང་
ཕྱུར་སྦས༔ ཞེས་གསུངས་པ་ལྟར་སྤྱི་ལོ་༧༤༩ལོར་མདོ་སྨད་གནས་ཆེན་ལྷ་བྲག་དཀར་པོ་འམ་ཁམས་ཀྱི་སྟག་
ཚང་སེང་གེ་བསམ་འགྲུབ་ཏུ་ལས་ཅན་དག་པའི་གྲོགས་ལྔ་སྟེ། གཡུ་སྒྲ་སྙིང་པོ། རྡོ་རྗེ་བདུད་འཇོམས། ཡེ་
ཤེས་མཚོ་རྒྱལ། ནམ་མཁའི་སྙིང་པོ། དཔལ་གྱི་རྡོ་རྗེ་བཅས་ཟླ་གཅིག་བཞུགས་ནས་མདོ་ཁམས་ཀྱི་ལྷ་འདྲེ་
གདུག་པ་ཅན་རྣམས་དམ་ལ་བཏགས། ལས་ཀྱི་གཤིན་རྗེའི་དོང་ཁར་གུ་རུའི་སྐུ་རྗེས་མངོན་སུམ་དུ་གསལ་བ་
གཞག་



o གངས་ཅན་གྲུབ་པའི་དབང་ཕྱུག་མི་ལ་རྗེ། ། །
གསང་སྔགས་སྙན་བརྒྱུད་མཛོད་འཛིན་ངམ་རྫོམ་སྟོན།།
འགྲོ་དོན་སྐྱོང་མཛད་གསང་སྦས་རྣམ་འབྱོར་པ།།
ཤཱཀྱ་ཤྲཱིའི་ཞབས་ལ་གསོལ་བ་འདེབས། །
དེའི་སྐབས་སུ་གནས་མཆོག་དེ་ཉིད་ཀྱི་མདུན། སྤང་
ལྗོངས་མེ་ཏོག་གི་ཕྲ་ཚོམ་བཀོད་འདྲའི་དཀྱིལ་དུ། མཚེའུ་
ཆུང་གཡུ་ཡི་གཞོང་པར་གསོལ་ཆབ་བཀོད་འདྲའི་ཐང་
སྡེར་ཆུང་ངུའི་སྟེང་ཞག་བདུན་དུ་སྒྲུབ་པ་ལ་བཞུགས་པའི་
སྐབས་སུ་མ་འོངས་པ་ན་སྒྲུབ་གནས་འདིར་མཆོག་ཐུན་
གྱི་དངོས་གྲུབ་བརྙེས་པའི་རྣལ་འབྱོར་པ་རྒྱུན་མི་ཆད་པ་
འབྱུང་ཞེས་ལུང་བསྟན་ཏེ་གསོལ་སྡེར་ཁ་ཞེས་པའི་མིང་
ཐོགས། ལས་ཅན་དག་པའི་གྲོགས་ལྔའི་ཡ་གྱལ་སྣ་ནམ་
རྡོ་རྗེ་བདུད་འཇོམས་ཀྱིས་ཞུས་ངོར་གསུངས་པའི་བླ་
རྫོགས་ཐུགས་གསུམ་གྱི་ཆོས་སྡེ་དང་ཁྱད་པར་དུ་ལམ་
ཟབ་བླ་མའི་སྒྲུབ་པ་གུ་རུ་བདེ་བ་ཆེན་པོའི་བསྐྱེད་རྫོགས་
སྒྲུབ་སྐོར་གདམས་ཟབ་རྣམས་བསྩལ་ཏེ་ས་གཞི་བྱིན་གྱིས་
བརླབས། ཐུགས་ཀྱི་སྲས་མཆོག་སྣ་ནམ་རྡོ་རྗེ་བདུད་
འཇོམས་ཀྱི་ཐུགས་ཀློང་དུ་ཉམས་མེད་བརྡ་རིས་གཏབ།
མ་འོངས་ཀྱི་དུས་སུ་རྩོལ་མེད་དུ་རྡོལ་བའི་སྨོན་ལམ་
བཏབ་སྟེ། གཏེར་གཞུང་ལས། ཨེ་མ་བདག་ཉིད་གུ་རུ་
པདྨ་ཡིས༔ ཟབ་མོ་བླ་མའི་ཐུགས་ཀྱི་བཅུད༔ སྨིན་གྲོལ་
གདམས་པ་ཀུན་ཚང་འདི༔ ད་ལྟའི་རྗེ་འབངས་གྲོགས་
མཆེད་དང་༔ ཁྱད་པར་རྡོ་རྗེ་བདུད་འཇོམས་ལ༔ བཀའ་
གཏད་ཟབ་མོ་རྒྱ་ཡིས་གདབ༔ ཅེས་དང་། ཡང་། མ་
འོངས་སྙིགས་མའི་སྙིགས་མ་ལ༔ བདུད་འཇོམས་ཐུགས་
ཀྱི་སྒྱུ་མའི་འཕྲུལ༔ བརྟུལ་ཞུགས་སྤྱོད་འཆང་དཔའ་བོ་ཆེ༔
རྫོགས་ཆེན་དོན་རྟོགས་སྙིང་རྗེར་ལྡན༔ རྟགས་ཅན་དཔའ་
བོའི་ཐུགས་ཀློང་ནས༔ རྩོལ་མེད་རང་བྱུང་ཤུགས་ཀྱིས་
འཆར༔ རྟེན་འབྲེལ་དུས་བབ་གཏན་ལ་ཕོབ༔ ལོ་གསུམ་
གསང་བའི་རྒྱ་ཐོབ་ལཿ སྨོན་ལམ་དབང་གིས་གང་ཟག་
72 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



ལ༔ སྨིན་གྲོལ་གདམས་པ་རིམ་གྱིས་སྤེལ༔ བསྟན་འགྲོའི་དོན་ཆེན་འགྲུབ་པར་འགྱུར༔ ཞེས་པ་སོགས་རྡོ་
རྗེའི་གསུང་ཇི་ལྟ་བ་བཞིན་ཕྱིས་གྲུབ་དབང་མཆོག་ལ་ཟབ་གཏེར་དུ་རྡོལ་བ། རང་ཉིད་གསུང་ལས་ཀྱང་། མདོ་
སྨད་ཡུལ་གཞིའི་གནས་བདག་ལྷ་བྲག་དཀར་པོའི་འདབ་ཞོལ་གསོལ་སྡེར་བཀྲ་ཤིས་པའི་ཆོས་སྒར་ཆེན་པོ་ནས་
རིག་འཛིན་ཚོགས་དྲུག་རང་གྲོལ་འཇའ་ལུས་རྡོ་རྗེ་རྩལ་གྱིས་ཕབ་པ་ཞེས་པའི་མཛད་བྱང་དུ་གསལ་བ་བཞིན་
གནས་དུས་རྟེན་འབྲེལ་སོགས་སློབ་དཔོན་ཆེན་པོའི་ལུང་ལྟར་ཟབ་ཆོས་འདི་ཉིད་རྒྱས་ཤིང་ད་ལྟ་ཡང་མངོན་དུ་
གྱུར་པའོ། །
གདན་ས་ཕྱག་འདེབས་པ་པོ་དང་བཏབ་པའི་དུས་ཚོད། གྲུབ་པའི་དབང་ཕྱུག་ཤཱཀྱ་ཤྲཱི་ཞེས་པའི་གྲུབ་
ཆེན་འདི་ནི་ཆབ་མདོ་རྫོང་ཁུལ། ཐོ་པ་ཤང་འབྲོག་སྡེ་བེ་རུ་ཞེས་པར་རབ་བྱུང་བཅུ་བཞི་པའི་ཆུ་གླང་སྟེ་སྤྱི་ལོ་
༡༨༥༣ལོར་སྐུ་འཁྲུངས། འཇམ་དཔལ་དབྱངས་དངོས་མཁྱེན་བརྩེའི་དབང་པོ་པདྨ་འོད་གསལ་མདོ་སྔགས་
གླིང་པ་དང་། འཇུ་མི་ཕམ་རྣམ་རྒྱལ་རྒྱ་མཚོ། ཁམས་སྤྲུལ་བསྟན་པའི་ཉི་མ། འབྲུག་པ་ཡོངས་འཛིན་ཤེས་
བྱ་ཀུན་མཁྱེན་སོགས་གསར་རྙིང་རིས་མེད་ཀྱི་བསྟན་འཛིན་རྣམས་ཀྱི་ཞབས་ལ་བསྟེན་ནས་གྲུབ་པའི་གོ་འཕང་
མཐོན་པོར་གཤེགས། ལྷ་བྲག་རྡོ་རྗེ་ཕུག་རིང་དུ་སྒྲུབ་པ་ཉམས་ལེན་མཛད་དེ་བཞུགས་སྐབས་གུ་རུ་རིན་པོ་
ཆེ་དང་དཔལ་ནཱ་རོ་པ་རྗེ་བཙུན་མི་ལ་གྲུབ་ཐོབ་གླིང་ཆེན་རས་པ་སོགས་ཀྱི་གཞལ་གཟིགས་ཤིང་སྔར་མེད་པའི་
རྩ་གསུམ་སྒྲུབ་སྐོར་དང་སྙན་བརྒྱུད་ཀྱི་གདམས་པ་ཟབ་མོ་ཐོབ་ཅིང་། དེ་དག་གི་དོན་རྣམས་དགོངས་པའི་ཀློང་
ནས་རྩོལ་མེད་དུ་རྡོལ། བཞུགས་གནས་ཐོག་མར་གནས་ཀྱི་བརྟགས་དཔྱད་མཛད་པའི་ཚེ། གུ་རུའི་ལུང་
བསྟན་ལྟར་གསོལ་སྡེར་ཁ་དེར་ཕྱོགས་ཐམས་ཅད་དུ་དགེ་མཚན་བརྗོད་ཀྱིས་མི་ལངས་ཤིང་ས་དཔྱད་ཕུན་
སུམ་ཚོགས་པ་ཡོད་པར་གཟིགས་ཏེ་སྒྲུབ་གནས་བཞེངས་པའི་སྟ་གོན་ལེགས་པར་མཛད། སྤྱི་ལོ་༡༨༧༢ལོར་
གཟིམ་ཆུང་འོད་གསལ་རྫོང་ཞེས་པའི་སྒྲུབ་ཁང་བཞེངས། ཆུ་དཀོན་པས་ཀླུ་ལ་བཀའ་བསྒོས་པས་གཟིམ་ཆུང་
གི་འགག་འཚམས་དེར་སྔར་མེད་པའི་གསོལ་ཆུའི་ཆུ་མིག་རྡོལ། ཀླུ་མི་མགོན་གྱིས་དུང་དཀར་པོ་རྒྱ་མཚོའི་
སྒྲ་ཅན་ཕུལ། གཏེར་ཆོས་བླ་སྒྲུབ་གུ་རུ་བདེ་ཆེན་དགོངས་པའི་གཏེར་དུ་ཕེབས་ཏེ་དཀྱིལ་འཁོར་ཞལ་ཕྱེ་བའི་
སྐབས་སངས་རྒྱས་བྱང་སེམས་ནམ་མཁའ་གང་བས་ཞལ་གཟིགས་ཤིང་གནས་ཕུན་སུམ་ཚོགས་པར་བྱིན་
གྱིས་བརླབས། སློབ་ཚོགས་ཀྱང་རྒྱ། བལ། འབྲུག དབུས་གཙང་ཁམས་གསུམ་སོགས་ནས་ས་དགེ་བཀའ་
རྙིང་གི་བླ་མ་བལ་འབྲུག་སོགས་ཆོས་སྐྱོང་གི་རྒྱལ་པོ། བོད་ཀྱི་མི་ཆེན་དེ་བཞིན་ཁྱིམ་བདག་ཕོ་མོ་སོགས་ཞལ་
སློབ་གྲངས་ལས་འདས་པ་དབྱར་མཚོ་རྒྱས་པ་ལྟ་བུར་གྱུར་པ་ལ་སྙན་བརྒྱུད་ཀྱི་ཆོས་སྐོར་སོགས་གསུངས་པ་
དང་
། སྒྲུབ་མཆོད་འཛུགས་པ་སོགས་མཛད། དེ་ནས་བཟུང་གསོལ་སྡེར་དགོན་འདི་ཉིད་ཕྱག་རྫོགས་དང་།
སྙན་བརྒྱུད་ཀྱི་བསྟན་པའི་སྲོག་ཤིང་དུ་གྱུར། །



སྤྱི་ལོ་༡༩༡༨ལོར་གོང་ས་བཅུ་གསུམ་པ་ཆེན་པོ་ཐུབ་བསྟན་རྒྱ་མཚོ་ལ་བལ་ཡུལ་མཆོད་རྟེན་རྣམ་གསུམ་
ཉམས་གསོ་གྲུབ་ན་བསྟན་འགྲོར་ཕན་བདེ་འབྱུང་བའི་ལུང་བསྟན་བྱུང་ཞེས་ཞུས་པ་ཞལ་བཞེས་གནང་བྱུང་བ་
ཐོབ་པ་ལྟར་བལ་ཡུལ་དུ་ཕེབས། སངས་རྒྱས་རབས་བདུན་གྱི་རིང་བསྲེལ་གྱིས་གཏམས་པའི་མཆོད་རྟེན་
འཕགས་པ་ཤིང་ཀུན་ཉམས་གསོ་ཁྱད་དུ་འཕགས་པ་གྲུབ་རྗེས། གདན་ས་རང་གི་སྲས་འཕགས་མཆོག་རྡོ་རྗེ་
ལ་གཏད་ཏེ་ཐུགས་བཞེད་ཀྱི་ལྷག་མ་མཆོད་རྟེན་བྱ་རུང་ཁ་ཤོར་དང་། སྟག་མོ་ལུས་སྦྱིན་གཉིས་ཉམས་གསོ་
དགོས་པའི་ཞལ་ཏ་མཛད། སྲས་སློབ་རྣམས་ལ་སངས་རྒྱས་ཀྱི་བསྟན་པ་མ་སྟོང་བར་ཁོ་བོའི་སྙན་བརྒྱུད་ཀྱི་
བསྟན་པའང་ནུབ་པར་མི་འགྱུར་བས་བདག་མེད་པ་ལས་ཁྱེད་རྣམས་སྐྱོ་ངལ་མ་མཛད་ཅིག་ཅེས་པ་སོགས་ཞལ་
གདམས་དུ་མ་དང་བཅས་དགུང་ལོ་དྲུག་ཅུ་རེ་བདུན་སྤྱི་ལོ་༡༩༡༩རབ་བྱུང་བཅོ་ལྔ་པའི་ས་ལུག སྣོན་ཟླའི་
ཚེས་བཅུ་དགུ་ཉིན་ངོ་མཚར་བའི་ལྟས་དུ་མ་དང་བཅས་པདྨ་འོད་དུ་གཤེགས། །
གདན་ས་ཇི་ལྟར་བསྐྱངས་པའི་ཚུལ། གྲུབ་དབང་རིན་པོ་ཆེ་སྐུ་གཤེགས་རྗེས་རྒྱལ་ཚབ་ལ་ངང་
གིས་བྱོན་པའི་རྒྱལ་སྲས་འཕགས་མཆོག་རྡོ་རྗེ་ནི་གྲུབ་ཆེན་གང་གི་སྲས་སུ་རབ་བྱུང་བཅོ་ལྔ་པའི་ཆུ་སྦྲུལ་སྤྱི་ལོ
༡༨༩༣ལོར་གསོལ་སྡེར་དགོན་དུ་སྐུ་འཁྲུངས། ཡབ་ལས་རང་གཏེར་དག་སྣང་སྙན་བརྒྱུད་ཀྱི་ཆོས་སྐོར་རྫོགས་
པར་གསན་པ་མ་ཟད་ཀཿ ཐོག་སི་ཏུ། ཆབ་མདོ་འཕགས་ཆེན་བཅུ་པ་འཕྲིན་ལས་རྒྱ་མཚོ། ཨ་འཛོམ་འབྲུག་
པ༑ ༧སྐྱབས་མགོན་འབྲུག་ཆེན་སོགས་གསར་རྙིང་གི་སྐྱེས་བུ་དམ་པ་མང་དུ་བསྟེན། སློབ་གཉེར་སོགས་རྒྱ་
ཆེན་མཛད་ཅིང་རང་བྱུང་གི་དགོངས་པ་ཀློང་དུ་རྡོལ་ཏེ་མཁྱེན་རབ་གྱི་རྩལ་ཕྱོགས་མེད་དུ་འབར། སྤྱི་ལོ་༡༩༡༨
དགུང་ལོ་ཉེར་དྲུག་ལ་སོན་པའི་ཚེ་ཡབ་རྗེ་དམ་པའི་ཐུགས་བཞེད་འཕྲིན་ལས་ཀྱི་ལྷག་མ་བལ་ཡུལ་མཆོད་རྟེན་
བྱ་རུང་ཁ་ཤོར་དང་། སྟག་མོ་ལུས་སྦྱིན་བཅས་ཉམས་གསོ་ཁྱད་དུ་འཕགས་པ་མཛད་དེ་རླབས་ཆེན་གྱི་མཛད་
རྗེས་བཞག་གསོལ་སྟེར་དགོན་དུ་ངེས་དོན་སྒྲུབ་པའི་རྒྱལ་མཚན་བཙུགས་ཏེ་སྒྲུབ་གྲྭ་ཉམས་གསོ་དང་། གཙུག་
ལག་ཁང་གསར་བཞེངས་སོགས་གདན་ས་རྒྱ་ཆེར་བསྐྱངས། ཞལ་སློབ་ཀྱང་དབུས་གཙང་མདོ་ཁམས་རྒྱ་བལ་
འབྲས་འབྲུག་སོགས་ལ་མ་ཁྱབ་པ་མེད་པ་ལྟ་བུ་མཆིས། དེ་དག་གིས་གདན་ས་བཏབ་པ་ཤིན་ཏུ་མང་
། དགུང་
གྲངས་ང་གཅིག་པ་རབ་བྱུང་བཅུ་དྲུག་པའི་ཆུ་ལུག་སྤྱི་ལོ་༡༩༤༣ཧོར་ཟླ་བཅུ་གཅིག་པའི་ཚེས་སུམ་ཅུ་ཉིན་
གསོལ་སྡེར་དགོན་གྱི་གཟིམ་སྤྱིལ་འོད་གསལ་གླིང་དུ་སྐུ་གཤེགས། །
དེ་རྗེས་འཇམ་མགོན་པདྨ་བདེ་ཆེན་ནས་གདན་ས་བསྐྱངས། ཁོང་ནི་རབ་བྱུང་བཅོ་ལྔ་པའི་མེ་སྦྲུལ་སྤྱི་ལོ
༡༩༡༧ལོར་སྐུ་འཁྲུངས། རང་གི་ཁུ་བོ་རྒྱལ་སྲས་འཕགས་མཆོག་རྡོ་རྗེ་ལས་གྲུབ་དབང་སྙན་བརྒྱུད་སོགས་
ཆོས་བཀའ་མཐའ་དག་གསན། བསྙེན་པར་རྫོགས་ཏེ་དམ་པའི་ཚུལ་དགུ་དང་ལྡན་པའི་མཁས་པ་ཆེན་པོར་
གྱུར། གསོལ་སྡེར་མཐོང་གྲོལ་ལྷ་ཁང་དུ་གུ་རུའི་སྐུ་ཟངས་གསེར་ལས་བསྐྲུན་པ་ཐོག་བརྩེགས་གསུམ་ལོངས་
74 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



པ་སོགས་རྟེན་བཞེངས་རྒྱ་ཆེར་མཛད། རྒྱལ་སྲས་རིན་པོ་ཆེའི་ཡང་སྲིད་འཇམ་དབྱངས་མཁྱེན་བརྩེ་ཆོས་
ཀྱི་བློ་གྲོས་ལ་དགོངས་བརྟག་ཞུས་ཏེ། ལོ་གཉིས་རིང་རྩད་གཅོད་བྱས་མཐར་གོ་འཇོའི་ཁུལ་དུ་སྐུ་འཁྲུངས་པ་
གསོལ་སྡེར་དགོན་དུ་སྤྱན་དྲངས་ཏེ་གསེར་ཁྲིར་བཞུགས་སུ་གསོལ། བསྡུ་བ་རྣམ་བཞིའི་སྒོ་ནས་རིས་སུ་མ་
ཆད་པའི་རེ་འདོད་སྐོང་བས་ཀུན་གྱིས་མངོན་པར་བསྟོད་པའི་གནས་སུ་གྱུར། དགུང་གྲངས་ཞེ་བཞི་པ་རབ་
བྱུང་བཅུ་དྲུག་པའི་ལྕགས་བྱི། སྤྱི་ལོ་༡༩༤༠ཧོར་ཟླ་གསུམ་པའི་ཚེས་བཅོ་ལྔ་ལ་གཟུགས་སྐུའི་བཀོད་པ་ཆོས་
ཀྱི་དབྱིངས་སུ་བསྡུས། དེ་རྗེས་ཀྱི་གདན་ས་འཛིན་མཁན་ནི་འཕགས་སྤྲུལ་རིན་པོ་ཆེ་ངེས་དོན་བཤད་སྒྲུབ་
བསྟན་འཛིན་ཡིན་ཅིང་། ཁོང་ནི་རབ་བྱུང་བཅུ་དྲུག་པའི་ཤིང་སྤྲེལ་སྤྱི་ལོ་༡༩༤༤ལོར་གོ་འཇོ་རྫོང་ཁོངས་
འགུག་ཐོག་ཅེས་པའི་ཞིང་གྲོང་དུ་སྐུ་འཁྲུངས། དགུང་ལོ་བཞི་ཐོག་འཇམ་དབྱངས་མཁྱེན་རྩེ་ཆོས་ཀྱི་བློ་གྲོས་
ཀྱིས་རྒྱལ་སྲས་འཕགས་མཆོག་རྡོ་རྗེའི་ཡང་སྲིད་དུ་ངོས་འཛིན་གནང་ནས་གསོལ་སྡེར་དགོན་གྱི་གདན་སར་
བཀོད། འཇམ་མགོན་པདྨ་བདེ་ཆེན་དང་གཏེར་སྟོན་རིན་ཆེན་གླིང་པ་སོགས་ལས་གྲུབ་དབང་སྙན་བརྒྱུད་ཀྱི་
ཆོས་སྐོར་གསན་པ་དང་། གཞན་ཡང་རྗེ་མདོ་ཁམས་དོན་བརྒྱུད་ཉི་མ། ཨ་འཛོམ་འབྲུག་པ། འཕགས་པ་ལྷའི་
ཡོངས་འཛིན་ཐུབ་བསྟན་དམ་པ། ཕྱིས་གསེར་ཐང་ཆོས་རྗེ་འཇིགས་མེད་ཕུན་ཚོགས་སོགས་གསར་རྙིང་
༠ དེང་སྐབས་གསར་དུ་བཞེངས་པའི་འདུ་ཁང་།



° གྲུབ་དབང་ཤཱཀྱ་ཤྲཱིའི་སྒྲུབ་ཕུག་བྱིན་ཅན།
o གྲུབ་དབང་ཤཱཀྱ་ཤྲཱིའི་ཞབས་རྗེས།
རིས་མེད་ཀྱི་སྐྱེས་ཆེན་དམ་པ་རྣམས་བསྟེན་པ་མ་ཟད། གཡུང་དྲུང་བོན་ལ་སོགས་པའི་ཟབ་ཆོས་མན་ངག་རྒྱ་
ཆེར་གསན། དགུང་ལོ་ཉེར་གཉིས་པ། སྤྱི་ལོ་༡༩༦༥ནས་༡༩༨༠ལོ་བར་རིག་གནས་གསར་བརྗེའི་གོད་ཆག་
ཆེན་པོའི་ནང་ཁོང་ཉིད་འཁྲུངས་ཡུལ་དུ་ཞིང་ལས་དང་། ཞོར་དུ་ཆོས་དང་སྨན་ལ་སོགས་པ་བསྟན་འགྲོར་ཕན་
པའི་བྱ་ལས་མང་པོ་གནང་། སྤྱི་ལོ་༡༩༨༤ལོ་ནས་གསོལ་སྡེར་དགོན་གྱི་གདན་སར་སླར་ཡང་ཞབས་སོར་
འཁོད་དེ་རྟེན་གསུམ་གསར་བཞེངས་དང་། སྨོན་ལམ་ཚོགས་སྒྲུབ་གསར་འཛུགས་སོགས་བསྟན་དགོན་ཉམས་
གསོར་ཐུགས་ནུས་གང་ཡོད་བཏོན་པ་སོགས་བསྟན་འགྲོ་སྤྱི་ལ་ཕན་པ་ད་ལྟ་བར་འཚོ་ཞིང་བཞུགས་པ་ལགས།
དེ་ལྟ་བུའི་གསོལ་སྡེར་དགོན་པ་དེ་ནི་གྲུབ་དབང་ཤཱཀྱ་ཤྲཱིའི་ཕྱག་རྫོགས་ཟུང་འཇུག་དང་། སྙན་བརྒྱུད་ཀྱི་
གདམས་པའི་ཕྱག་བཞེས་ལྷུར་ལེན་པ། རྟོགས་པའི་བསྟན་པ་འཛིན་པ་ལ་ཟླ་དང་བྲལ་བ་ཞིག་ཡིན་པར། འཇམ་
དབྱངས་མཁྱེན་བརྩེའི་དབང་པོ་དང་། ཨ་འཛོམ་འབྲུག་པ། ཟུར་མང་དྲུང་པ་རིན་པོ་ཆེ་སོགས་ཀྱིས་ཀྱང་
བསྔགས་བརྗོད་དང་འབྲེལ་གདན་ས་དེ་ཁྱད་དུ་འཕགས་པར་དགོངས་ཏེ་དེར་ཕེབས་ཤིང་། གྲུབ་དབང་ཟབ་
ཆོས་དཀོར་ལ་ཕྱོགས་བསྒྲིགས་དང་
། དཀར་ཆག་བརྩམས་པ་སོགས་མཛད་དེ་ཞབས་ཏོག་སྒྲུབ་པར་མཛད་
གསོལ་སྡེར་དགོན་གྱི་རྟེན་དང་བརྟེན་པ་བྱུང་ཚུལ་སྐོར། དེ་ཡང་སྤྱི་ལོ་༡༨༧༢ལོ་ནས་བཟུང་གྲུབ་པའི་
76
ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



དབང་ཕྱུག་ཤཱཀྱ་ཤྲཱིས་གསར་བཞེངས་གནང་བའི་གྲུབ་ཆ་གཙོ་བོའི་ཁར་རྒྱལ་སྲས་འཕགས་མཆོག་རྡོ་རྗེས་
གཙོས་པའི་རྒྱལ་ཕྱི་ནང་དང་དབུས་གཙང་ཁམས་ཁུལ་བཅས་ཀྱི་ཞལ་སློབ་གྲངས་མེད་པ་འདུས་པ་དང་། དེ་
རྗེས་མཁས་གྲུབ་གཙུག་རྒྱན་པདྨ་བདེ་ཆེན་དང་། འཕགས་སྤྲུལ་རིན་པོ་ཆེ་སོགས་བླ་རབས་སྐུ་ཕྲེང་བཞི་ཙམ་
གྱིས་རྟེན་བཞེངས་རྒྱས་བསྐྲུན་གནང་བ་བརྒྱུད་ནས་བྱུང་བ་ཞིག་ཡིན་ཡང་བར་སྐབས་སྤྱི་ལོ་༡༩༦༤ལོར་རིག་
གནས་གསར་བརྗེའི་སྐབས་ཉམས་ཆག་གཏོར་བཤིག་ཚབས་ཆེན་ཕོག་སྟེ་དགོན་གནས་རྨེག་མེད་རྩ་བརླག་ཏུ་
སོང་ཡང་། དད་ལྡན་རེ་འགས་སྲོག་ལ་ཐུག་ཀྱང་ཉར་ཚགས་བྱས་པའི་ནང་རྟེན་ད་ལྟ་ཡོད་པ། མི་ལོ་ཉིས་སྟོང་
ལྷག་ཙམ་གྱི་གོང་དུ་ནུབ་ཕྱོགས་ཨོ་རྒྱན་གྱི་ཡུལ་ཨ་ཧྥུ་ཧན་དུ་རྒྱལ་པོ་ཛཡི་རྫུ་འཕྲུལ་གྱིས་ཤེལ་གྱི་མཆོད་རྟེན་
བྱེ་བ་གཅིག་བཞེངས་པའི་ནང་ཚན་ཤེལ་གྱི་མཆོད་རྟེན་གཉིས་རྒྱ་གར་ཨར་ཙ་བླ་མས་བོད་དུ་བསྣམས་ཡོད་པ་
གཅིག་ད་ལྟ་ཟི་ཁྲོན་ཁུལ་གྱི་ཨ་འཛོམ་སྒར་དུ་ཡོད། གཅིག་གསོལ་སྡེར་དགོན་དུ་ཡོད་པའི་མཆོད་རྟེན་གཅིག
ཀླུ་མི་མགོན་གྱིས་གྲུབ་དབང་ཤཱཀྱ་ཤྲཱིར་ཕུལ་བའི་དུང་དཀར་རྒྱ་མཚོའི་སྒྲ་ལྡན་ཞེས་པ་དང་། ཡང་གྲུབ་དབང་
མཆོག་ལ་མི་མ་ཡིན་གྱིས་ཕུལ་བར་གྲགས་པའི་རོལ་མོ་རོལ་ནག་མ། ཀུན་མཁྱེན་ཀློང་ཆེན་པ་དགོངས་པ་
རྫོགས་ཁར་བཞེངས་པའི་ཀློང་ཆེན་ང་འདྲ་མ་ཞེས་པའི་འདྲ་སྐུ་བྱིན་ཆེན། སྤྱི་ལོ་༡༩༡༠ལྕགས་ཁྱི་ལོར་ཟི་ཁྲོན་
ཆིང་དམག་ཀྲའོ་ཨར་ཧྥུང་གི་དམག་དཔུང་བོད་དུ་འབྱོར་སྐབས། དམག་དཔོན་ཕེན་ཏ་རེན་ནས་ཕུལ་བའི་
འཐག་གྲུབ་རྒྱབ་ཡོལ་དང་། འཐག་གྲུབ་ཡོལ་བ་ཁ་ཤས་ཞང་ཞུང་གི་ཤིང་རྐོས་ཙན་དན་ལས་གྲུབ་པའི་སྤྱན་རས་
གཟིགས་ཁ་སརྦ་ཎི། གཞན་ཡང་། གཏེར་མ་དང་རྒྱུ་ལི་མ་གསེར་ཟངས་སོགས་ལས་གྲུབ་པའི་སྐུ་འདྲ་བཅུ་
ཕྲག་ཁ་ཤས། མི་ལོ་བརྒྱ་ཕྲག་ཁ་ཤས་ཀྱི་གོང་དུ་བཞེངས་པའི་ཉེ་སྲས་ཞིང་བཀོད་ཐང་ག་དང་། ཐང་ག་རྙིང་པ་
ཉི་ཤུ་ལྷག་ཙམ། གནའ་རབས་གོས་རྙིང་ལས་གྲུབ་པའི་གདུགས་དང་། རྒྱལ་མཚན། ཀ་ཕན། དཀྱིལ་འཁོར་
གྱི་ཡོ་བྱད་སྣ་ཚོགས། གཞན་ཡང་སྐུ་འཕྲེང་གོང་མ་རྣམས་ནས་བཞེངས་པའི་གསེར་དངུལ་གྱི་སྐུ་འདྲ་དང་།
མཆོད་ཆས། རྡོ་ཡི་ངོས་ལ་ཞབས་རྗེས་སོགས་ལོ་རྒྱུས་ཀྱི་དངོས་རྫས་རིན་ཐང་བྲལ་བ་མང་དུ་མཆིས་པ་མ་
ཟད། ད་ཆ་གསར་བཞེངས་ཀྱི་གུ་རུའི་སྐུ་འདྲ་རིན་པོ་ཆེ་སྣ་ཚོགས་ཀྱིས་བརྒྱན་པ་ཐོག་བརྩེགས་གཉིས་ལྷག་
གཙོས་པའི་འདྲ་སྐུ་མང་པོ་དང་། གསུང་རབ་གླེགས་བམ་སྟོང་ཕྲག་བརྒལ་བ་སོགས་བཞུགས། །
དགོན་འདིའི་ཉམས་སུ་བཞེས་པའི་ཆོས་བརྒྱུད་ཀྱི་སྐོར། བོད་ཀྱི་རྒྱལ་བསྟན་ཡོངས་རྫོགས་ཀྱི་ཕྱི་མོ་སྔ་
འགྱུར་རྙིང་མ་སྟེ་མཁན་སློབ་ཆོས་གསུམ་གྱི་དུས་བསྒྱུར་བཤད་གཏན་ལ་ཕབ་པའི་མདོ་སྔགས་ཀྱི་ཆོས་ཚུལ་
མཐའ་དག་ལས། ཟབ་མོ་སྔགས་ཀྱི་ཕྱོགས་ལ་རིང་བརྒྱུད་བཀའ་མ་དང་། ཉེ་བརྒྱུད་གཏེར་མ་ཞེས་གཉིས་སུ་
ཡོད་པའི་ནང་ནས། འདིར་གྲུབ་པའི་སློབ་དཔོན་སངས་རྒྱས་གཉིས་པ་པདྨ་འབྱུང་གནས་ཀྱིས་གཟུངས་
སྔགས་ཀྱི་བསྟན་པ་མི་ནུབ་པ་དང་། སྙིགས་མའི་འགྲོ་བ་མཐའ་དག་བསྐྱབ་པའི་ཕྱིར་རྒྱལ་བས་མདོ་རྒྱུད་ནས་



ཅི་ལྟར་བསྟན་པའི་དགོངས་པ་ཇི་བཞིན་ཕྱག་ལེན་དུ་གོང་གཏུགས་བྱེད་དབང་སྟེ། མཛམ་གླིང་སྤྱི་དང་བྱེ་བྲག་
བོད་གངས་ཅན་གྱི་ལྗོངས་འདིར་གུ་རུ་ཉིད་ཀྱི་གསུང་ཚབ་བླ་གཏེར་ཐུགས་གཏེར་གྱིས་མཚོན་གཏེར་རིགས་དུ་
མ་མི་འཇིགས་པའི་ཕྱག་རྒྱས་བཏབ་ནས་སྦ་བར་མཛད། སྐུ་ཚབ་ལས་ཅན་གྱི་སྐྱེས་བུ་འབྱུང་བར་ལུང་བསྟན།
ཐུགས་དགོངས་ལས་ཅན་གྱི་བུ་ལ་གཏད་ནས་སྨིན་ལམ་གཏད་རྒྱ་མཛད་པ་བཞིན་རྟེན་འབྲེལ་དུས་ལ་བབས་
པ་ན། གཏེར་ཆེན་དང་གཏེར་ཕྲན་ས་དགེ་བཀའ་རྙིང་བོན་བཅས་ཀུན་ལ་ཇི་སྙེད་བྱོན་ཏེ་རང་རང་ཟབ་གཏེར་
གྱི་སྒོ་འཕར་ཕྱེ་ཞིང་། འགྲོ་ཕན་འཕྲིན་ལས་མཛད་པའི་ཆོས་བརྒྱུད་ལ་ཉེ་བརྒྱུད་གཏེར་མ་ཞེས་གྲགས་པ་ལྟར།
འདིར་གྲུབ་པའི་དབང་ཕྱུག་ཤཱཀྱ་ཤྲཱི་ཛྙཱ་ནའི་དགོངས་ཀློང་ནས་རྩོལ་མེད་དུ་རྡོལ་བའི་ཐུགས་གཏེར་མཆོག་ཐུན་
དངོས་གྲུབ་མ་ལུས་པ་འབྱུང་བའི་གནས། ལམ་ཟབ་བླ་མའི་སྒྲུབ་པ་གུ་རུ་བདེ་བ་ཆེན་པོ་དང་། ཡུམ་བཀའ་ཚེ་
ཡུམ་ཙཎྜ་ལི། གུ་དྲག་བདེ་གཤེགས་འདུས་པ། གཞན་ཡང་ཆོས་ལོངས་སྤྲུལ་གསུམ། བླ་མ་ཞི་དྲག་སོགས་
ཀྱི་གྲུབ་སྐོར་ཆོས་རྫས་ཡན་ལག་དང་བཅས་པ། པཎ་ཆེན་ནཱ་རོ་པ་དང་། མི་ལ། གླིང་ཆེན་རས་པ་སོགས་
ཀྱིས་ཞལ་གཟིགས་ཏེ་བསྩལ་བའི་ཉེ་བརྒྱུད། གྲུབ་དབང་སྙན་བརྒྱུད་ཀྱི་སྐོར་བཅས་སྲས་བརྒྱུད། ཡུམ་བརྒྱུད།
སློབ་བརྒྱུད་གསུམ་ལས་ད་ལྟའི་བར་རིམ་པར་དར་བ་ལ་གསོལ་སྡེར་དགོན་འདིའི་ཉམས་བཞེས་ཀྱི་ཆོས་བཀའ་
གཙོ་བོ་ཡིན། ཟབ་ཆོས་འདི་ལ་བརྟེན་ནས་མཆོག་དང་ཐུན་མོང་གི་དངོས་གྲུབ་བརྙེས་པའི་སློབ་ཚོགས་རིས་
མེད་ཀྱི་སྐྱེས་བུ་དམ་པས་འཛམ་གླིང་སྤྱི་དང་། གངས་ཅན་མཐའ་དབུས་ཀུན་ཏུ་བགྲང་ལས་འདས་པ་གསེར་
རིའི་ཕྲེང་བ་ལྟ་བུ་བྱོན་ཏོ། །
དགོན་འདིའི་བཤད་སྒྲུབ་ཆོས་སྤྱོད་ཀྱི་སྐོར། དེ་ལྟར་གྲུབ་དབང་རིན་པོ་ཆེའི་གདན་ས་འདི་ཡང་རིག་གནས་
གསར་བརྗེའི་ནང་རྩ་མེད་དུ་གྱུར་ཀྱང་། ལོ་བཅུའི་གོད་ཆག་འཇགས་རྗེས་སླར་ཆོས་དད་སླར་གསོ་ཐུབ་པར་
བརྟེན། གོང་རིམ་ནས་ཆོག་མཆན་དང་མཐུན་རྐྱེན་རོགས་རམ་གནང་བའི་འོག་སྤྱི་ལོ་༡༩༨༧ལོར་འཕགས་
མཆོག་རྡོ་རྗེའི་ཡང་སྲིད་སྐུ་ཕྲེང་གཉིས་པ་བཤད་སྒྲུབ་བསྟན་འཛིན་བསྟན་པའི་བདག་པོར་བྱོན་ནས་གཙོ་བོའི་
འགན་འཁུར་འོག་དང་པོ་མཐོང་སྒྲོལ་གཙུག་ལག་ཁང་སླར་གསོ་ཞུས་པ་དང་། དེ་ནས་རིམ་བཞིན་ཚོགས་
ཆེན་ལྷ་ཁང་གསར་བཞེངས་མཛད། རིན་ཆེན་དུ་མས་སྤུད་པའི་ཇོ་བོ་མཐོང་བ་དོན་ལྡན་སོགས་རྟེན་གསུམ་
གསར་བཞེངས་དང་། གྲྭ་ཤག གཉེར་ཁང་སོགས་ཡོད་པ་མ་ཟད། དེང་སྐབས་དགོན་འདིར་གྲྭ་པ་དང་ཇོ་མོ་
བསྡོམས་བཞི་བཅུ་ཙམ་འཚོགས་པ་རྣམས་བཤད་སྒྲུབ་གཉིས་ལས་སྒྲུབ་པ་གཙོ་བོར་མཛད་སྲོལ་ལྟར་རྒྱུད་སྡེ་
བཞིའི་དཀྱིལ་འཁོར་གུ་རུ་བདེ་བ་ཆེན་པོ་དང་། ཐུགས་ཆེན་སྣང་མཐལ། གུ་དྲག་བདེ་འདུས། ཞི་ཁྲོ་སོགས་
ཀྱི་སྒྲུབ་མཆོད། ཟླ་བ་ནམ་འཆར་ཡོད་པའི་ཁར། བོད་ཟླ་དྲུག་པའི་ཚེས་བཅུར་གུ་དྲག་བདེ་བ་ཆེན་པོའི་དུས་
མཆོད་གཟབ་རྒྱས་དང་འབྲེལ་བའི་གར་འཆམ། ལོ་མཇུག་དུས་རིམ་དུ་གུ་དྲག་བདེ་གཤེགས་འདུས་པའི་སྒྲུབ་པ་
78 ཁམས་དང་ཉག་ཆུ་ཁུལ་གྱི་དགོན་སྡེའི་སྐོར།



དང་འབྲེལ་བའི་གར་འཆམ་གཏོར་བཟློག རྣམ་ཀུན་རྒྱུན་ཚོགས་ཆད་མེད། སྨན་བླ་དང་། སྒྲོལ་ཆོག གཅོད་
སྒྲུབ། ཞི་ཁྲོའི་གནས་སྟོང་སོགས་རྒྱུད་སྡེ་ཁག་གི་སྒྲུབ་མཆོད་ཤིན་ཏུ་མང་། དེ་དག་གི་བར་གསེང་དུ་དབང་
ལུང་ཁྲིད་གསུམ་ཞུ་བ་དང་། ཆོ་ག་ཕྱག་ལེན་སློབ་སྦྱོང་ལོ་ལྟར་བསླབས། རིམ་བཞིན་རྩ་གསུམ་ལྷ་ཡི་བསྙེན་
སྒྲུབ་ལ་འབད། དེང་སྐབས་དགོན་འདིར་གཙོ་བོ་རྒྱལ་སྲས་འཕགས་མཆོག་རྡོ་རྗེའི་ཡང་སྲིད་སྐུ་ཕྲེང་རིམ་བྱོན་
ལ༑ འཕགས་ལྷ་རིན་པོ་ཆེ་ཞེས་གདན་སའི་གཙོ་བོ་དང་། མི་ཕམ་རྣམ་སྤྲུལ་པད་བདེ་རིན་པོ་ཆེ། གྲུབ་དབང་
རིན་པོ་ཆེའི་གདུང་སྲས་ད་ལྟ་འཚོ་ཞིང་བཞུགས་པའི་ཡེ་ཤེས་ཉི་མ། ཆོས་རྒྱལ་འཇིགས་མེད་སོགས་གྲྭ་བཙུན་
མི་ཉུང་བ་ཙམ་གྱིས་གཙོ་བོ་རྙིང་མ་བའི་ལུགས་སུ་མཛད་དེ་གདན་ས་སྐྱོང་བཞིན་པ་ལགས་སོ། །
དག དེ་དེ་གའི་ལོ་རྒྱུས་ཀྱི་ཡིག་ཆ་གཙོ་བོར་བཞག་སྟེ།
སྤྱི་ལོ་༢༠༡༠ལོའི་ཟླ་༡པའི་ཚེས་༡༥ཉིན་བྲིས།
གྲུབ་དབང་ཤཱཀྱ་ཤྲཱིའི་རུས་རྒྱུད་ལས་འཁྲུངས་པའི་
ཆོས་དགའ་ལགས་ནས་དངོས་ཤུགས་གང་ཐད་
ནས་དགོན་པར་རྒྱབ་སྐྱོར་གནང་བཞིན་ཡོད། །
o གྲུབ་དབང་ཤཱཀྱ་ཤྲཱིའི་སྒྲུབ་ཕུག་གི་ནང་ངོས།



12 འཛི་སྒར་དགོན།
དེ་ལ་འཛི་སྒར་བཀྲ་ཤིས་ཐུབ་བསྟན་ཆོས་འཁོར་གླིང་གི་ལོ་རྒྱུས་དཀར་ཆག་མདོར་བསྡུས་སུ་བཀོད་པ་
ལས། གངས་རིའི་ར་བས་བསྐོར་བའི་ཡུལ་ལྗོངས་འདིར་རྒྱལ་བའི་བསྟན་པ་རིན་པོ་ཆེ་དར་བ་རྣམས། ཚུལ་
བཞིན་དུ་འཛིན་པ་ལ་གཙོ་ཆེར། རྙིང་མ་དང་། ས་སྐྱ། བཀའ་བརྒྱུད། དགེ་ལྡན་ཏེ་ཁག་བཞི་ཡོད་པ་ལས།
འགྲོ་བའི་མགོན་པོ་མར་མི་དྭགས་གསུམ་ནས་བརྒྱུད་པའི་བཀའ་བརྒྱུད་པ་ལ། ཟུང་བཞི་ཡ་བརྒྱད་དུ་གྲགས་
པ་སྤྱིར་གྱི་ལྟ་སྒོམ་གཅིག་གྱུར་གནས་ནའང་། བླ་མ་སོ་སོའི་བཞེད་སྲོལ་གྱི་སྒོ་ནས་ཕྱག་བཞེད་སོགས་ཅུང་
མི་འདྲ་བ་ལ་བརྟེན་ཏེ། སོ་སོར་ཡོད་པ་ལས། གླིང་རས་བཀའ་བརྒྱུད་དམ་དཔལ་ལྡན་འབྲུག་པ་ཞེས་གྲགས་
པ་འདི་ལ། སྟོད་འབྲུག བར་འབྲུག སྨད་འབྲུག་སོགས། མི་ཕྱེད་འབྲུག་པ། འབྲུག་ཕྱེད་སྤྲང་པོ། སྤྲང་ཕྱེད་
གྲུབ་ཐོབ་ཏུ་གྲགས་པ་སོགས་ལོ་རྒྱུས་རྒྱ་ཆེར་ཡོད་པ་གཞན་ལས་གསལ། སྐབས་སུ་བབས་པ། ཆོས་སྡེ་
འདི་ཉིད་ཀྱི་ཕྱག་འདེབས་པ་པོའི་བླ་མ་གང་འདྲ་བྱོན་ཚུལ་དང་། དགོན་པ་འཛི་སྒར་བཏབ་ཚུལ། དེའི་ཆོ་ག་
80 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



ཕྱག་བཞེད་སོགས་ཇི་ལྟ་བུའི་ལོ་རྒྱུས་མདོར་བསྡུ་ན། སྔོན་གྱི་འཁྲུངས་རབས་ནི། སྐྱེ་རབས་རྒྱས་པ་གཞན་
དུ་གསལ། རབ་བྱུང་བཅུ་པའི་ནང་གསེས། ཕུར་བུ་ཞེས་པ་ས་ཕོ་སྤྲེའུའི་ལོར། འཇམ་དཔལ་དབྱངས་དངོས་
ཁྲི་སྲོང་ལྡེའུ་བཙན་གྱི་སྤྲུལ་པ། འབྲུག་པ་ཚོགས་བརྒྱ་དགོན་གྱི་བླ་མ་བསོད་ནམས་རྒྱ་མཚོ་ཞེས་པ་དེ་མདོ་
ཁམས་སྒང་དྲུག་གི་ཡ་གྱལ། ཚ་བ་སྒང་དུ་སྐུ་བལྟམས་པ། དེའི་ཚུན་ལོ་བཞི་བརྒྱ་སོང་ཞིང་། སྐྱེས་ཐོབ་ཀྱི་
ཡོན་ཏན་དང་། རྟགས་མཚན་བསམ་གྱིས་མི་ཁྱབ་པ་མངའ་བ་རྣམ་ཐར་རྒྱས་པ་ལས་གསལ། འབྲུག་པ་ལོ་
ཙཱ་བ་སངས་རྒྱས་དཔལ་བཟང་དང་། གྲུབ་དབང་ཀརྨ་དཔལ་བཟང་གཉིས་བསྟེན་ཏེ། ཐོས་བསམ་སྒོམ་པ་
མཐར་ཕྱིན་པར་མཛད། ཁྱད་པར་དུ་ལོ་ཆེན་བསོད་ནམས་དཔལ་བཟང་གི་མདུན་ནས། ཇི་སྐད་དུ། ཀུན་
མཁྱེན་པད་དཀར་ཁྲིད་རིམ་ཆོ་གའི་རིམ། །འབྲེལ་བའང་ཆེ་བ་ཕལ་ཆེར་ཐོབ་པ་ཡིན། །ཞེས་ཀུན་མཁྱེན་པད་
དཀར་གྱི་བཞེད་གཞུང་ལས་བྱུང་བའི་སྐྱེས་མཆོག་ཉི་ཤུ་རྩ་གཅིག་གིས་གཙོས་པའི་འདོན་ཆོས་སྤྱོད་རྣམས་ཀྱི་
ཕྱག་ལེན་དབྱངས་རོལ་སོགས་མཐོང་བ་བརྒྱུད་པ་མ་ཉམས་པ་ཞལ་ཤེས་དང་བཅས་པ་སྦྱངས་ཏེ། ད་ལྟའི་བར་
མ་ཉམས་པར་ཕྱག་ལེན་དུ་བསྟར་བ་འདི་གའོ། །རྒྱ་མཚོ་མཆེད་ལྔ་ལ་སོགས་སྐལ་ལྡན་གྱི་སློབ་ཚོགས་བགྲང་
°སྟོན་ཆེན་གཙོ་འཁོར་གསུམ།



ལས་འདས་པ་རྗེས་སུ་བསྐྱངས། ཕྱིས་སུ་དགོན་འདི་ཉིད་ཞིབ་རྒྱལ་དུ་ཕྱག་བཏབ། དེའི་སྐུ་སྐྱེ་གཉིས་པ་དགེ་
ལེགས་མཆོག་གྲུབ་བསྟན་འཛིན། སྐུ་སྐྱེ་གསུམ་པ་མི་ཕམ་འཕྲིན་ལས་དཔལ་འབྱོར། སྐུ་སྐྱེ་བཞི་པ་རིག་འཛིན་
རྡོ་རྗེ་གྲགས་པ། སྐུ་སྐྱེ་ལྔ་པ་མི་ཕམ་ཆོས་ཀྱི་ཉི་མ། སྐུ་སྐྱེ་དྲུག་པ་ངག་དབང་བསྟན་པའི་ཉི་མ། སྐུ་སྐྱེ་བདུན་པ་
ངག་དབང་བསྟན་འཛིན་དཔལ་བཟང་། དེའི་སྐུ་རིང་ལ་རབ་བྱུང་བཅུ་དྲུག་པའི་མི་ཟད་ཅེས་པ་མི་ཁྱི་ལོར་གཞི་
གསུམ་གྱི་ཕྱག་བཞེད་དང་། བཤད་གྲྭ་གསར་འཛུགས་གནང་། མྱོས་ལྡན་ཅེས་པ་ས་ཡོས་ལོར་རྒྱལ་སྲས་
པདྨ་དབང་དྲག་མཆོག་གིས། ཆོས་དྲུག་སྒྲུབ་ཁང་སོགས་རྟེན་བརྟེན་པར་བཅས་པ་གསར་བཞེངས་གནང་།
འཛི་སྒར་བརྒྱད་པ་ལྷ་མཆོག་རྡོ་རྗེས། རྣམ་རྒྱལ་ཞེས་པ་ཆུ་མོ་སྦྲུལ་གྱི་ལོར་གོ་འཇོ་རུ་རྟག་བརྟན་དགོན་གསར་
བཞེངས་མཛད། སྒྱུར་བྱེད་ཅེས་པ་ས་ཕག་ལོར། བསྟན་པ་དང་དེ་འཛིན་ཐམས་ཅད་གཉིད་སད་པའི་རྨི་ལམ་
ལྟར་གྱུར་ཏོ། །
སླར་ཡང་རྒྱལ་བསྟན་ལྔ་བརྒྱ་ཕྲག་བཅུའི་དུས་སྐབས་ས་མོ་ཡོས་ལ་བརྟེན་ཏེ་རབ་བྱུང་བཅུ་དྲུག་པའི་ཁྲོ་བོ་
ཞེས་པ་ཤིང་གླང་སྤྱི་ལོ་༡༩༨༥ལོར་དགོན་པ་སླར་གསོ་ཆོག་པའི་བརྡ་ཐོ་རང་སྐྱོང་ནས་འབྱོར་བའི་དུས་སྐབས་
༠ འཛི་སྒར་སྐྱབས་མགོན་རྣམ་གསུམ།
༧ ཟུགས་རྗེ་
82
ཁམས་དང་ནག་ཆུངཆུ ལ་གྱི་དགོན་སྡེའི་སྐོར།



སུ༑ སྔར་གྱི་བླ་གྲྭ་རྙིང་པ། ལྕི་སྤྲུལ་ཀརྨ་བཤད་སྒྲུབ། མཁན་དགེ་རྒྱ། སངས་རྒྱས་འཕྲིན་ལས། མཁན་
བརྩོན་འགྲུས་སོགས་ཉི་ཤུ་སྐོར་ཡོད་པས་འབད་བརྩོན་ཆེར་སྐྱེད་ཀྱིས་སྣེ་ཁྲིད་བྱས་ཏེ་སླར་གསོ་བྱས་པ་ལ།
རྟེན་གཞི་གཙུག་ལག་ཁང་ཆེ་འབྲིང་ཆུང་གསུམ་དང་། སྐུ་རྟེན་ཆེ་ཕྲ་ཆིག་སྟོང་སུམ་བརྒྱ་ལྷག་ཙམ་དང་། ཞལ་
ཐང་གསར་རྙིང་ཉིས་བརྒྱ་ཙམ། ཐུགས་རྟེན་མཆོད་གདུང་ཆེ་ལེགས་གཅིག མཆོད་རྟེན་ཆ་བརྒྱད། གསུང་
རྟེན་རྒྱལ་བའི་བཀའ་འགྱུར་ཆ་ཚང་བཅུ། བསྟན་འགྱུར་ཆ་ཚང་གསུམ། གཞན་དཔེ་ཆ་སྣ་ཚོགས་པོད་ཆིག་
སྟོང་། ཤིང་པར་སྣ་ཚོགས་པོད་ཉེར་ལྔ། མཆོད་ཆས། རོལ་སིལ། དུང་རྒྱ་གླིང་། ཚེས་བཅུ་དང་དགུ་
གཏོར་གྱི་ཞལ་འབག འཆམ་གོས། ཞྭ་ཁྲ། ཆོས་གོས། གདུགས། རྒྱལ་མཚན། འཕན་སོགས་ཆ་ཚང་
དང༌། སྒྲུབ་མཆོད་ཁག་ལ་མཚོན་ན། དཔལ་ལྡན་འབྲུག་པའི་བླ་མཆོད། མི་འཁྲུགས་པ། ཚེ་ཆོག་ཞི་བ་ལྷ་
མང་། བདེ་མཆོག་ལྷ་བཅུ་གསུམ་མ། དག་སྣང་ཀི་ལ་ཡ། ཚེས་བཅུ་དྲག་དམར། ཚེ་བདག མགོན་པོ་
སྒྲུབ་མཆོད། ཚེས་བཅུ་དང་དགུ་གཏོར་གྱི་གར་འཆམ། གཞན་ཡང་། པདྨ་བཛྲ། ཚེ་དཔག་ཞི་ཁྲོ། སྒྲོལ་
མའི་མཎྜལ། དགོངས་གཏེར་གུ་དྲག དགོངས་གཏེར་ཞི་ཁྲོ། ཆོས་གླིང་ཕུར་པ། སྒྲོལ་མ་དམར་མོ་བཅས་
༠ ལྕི་སྤྲུལ་ཀརྨ་བཤད་སྒྲུབ་མཆོག



དང་
། སྲུང་མའི་སྐོར། ལྷ་མོ་དུད་སོལ་མ།
སྤོམ་ར། ཐང་ལྷ། སྤྲག་བཙན། ཇག་མེ། རྣམ་
སྲས། ཚེ་རིང་མ་བཅས་རྒྱུན་འཛུག་ཡོད། །
སྒྲུབ་ཁང་ནི། ཆོས་དྲུག་སྒྲུབ་ཁང་དཔོན་
གཡོག་སུམ་ཅུ་ཙམ་ཡོད་པ་གཅིག ཡང་དཔོན་
གཡོག་བརྒྱད་ཡོད་པ་གཅིག ཡང་དཔོན་
གཡོག་ལྔ་ཡོད་པ་གཅིག་བཅས་ལ། རབ་བྱུང་
བཅུ་བདུན་པའི་ཐོག་མ་མེ་ཡོས་སྤྱི་ལོ་༡༩༨༧
ལོ་རྒྱལ་བ་ལྷ་ལས་བབས་པའི་དུས་ཆེན་ཉིན།
སྒྲུབ་ཁང་དུ་སྒྲུབ་པ་པོ་རྣམས་བཞུགས་ཏེ།
ཁྲིད་ལུང་དབང་བཅས་མཛད་པའི་སྒྲུབ་དཔོན་
བླ་མ་སངས་རྒྱས་འཕྲིན་ལས། དེ་སྔོན་ལོ་བཞི་
༠ འཛི་སྒར་དགོན་པའི་སྒྲུབ་ཁང༌།
° བདེ་གཤེགས་མཆོད་རྟེན་བརྒྱད།
84
ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



ཚན་ལྔ་སྟེ། ལོ་གྲངས་ཉི་ཤུ་སོང་ཟིན། །
བཤད་གྲྭ་ནི། སྤྱི་ལོ་༡༩༨༨ལོར་རབ་བྱུང་བཅུ་བདུན་པའི་ནང་གསེས། རྣམ་འབྱུང་ཞེས་པ་ས་འབྲུག་ལོའི་
བོད་ཟླ་དང་པོའི་ཚེས་བཅུ་ལ་མཁན་པོ་དགེ་རྒྱའམ། འཇམ་དཔལ་དོན་བརྒྱུད་ཉི་མ་མཆོག་ནས་རང་དགོན་
གྱི་གྲྭ་པ་སུམ་ཅུ་སྐོར་དང་། ཟུར་བཞུགས་ཀྱི་གྲྭ་བཙུན་ངེས་མེད་རྣམས་ལ། རྒྱ་གཞུང་པོད་བཅུ་གསུམ་དང་།
འབྲུག་པའི་ཆོས་གཞུང་སྐོར། རྩིས་དཀར་ནག སྙན་ངག སུམ་རྟགས། དག་ཡིག ནང་བརྟག་རྒྱུད་གསུམ་
སོགས་ཀྱི་ཁྲིད་རྒྱུན་སྤེལ་བའོ། །སྤྱིར་གྱི་གྲྭ་ཚད་དང་པོར་བརྒྱ་དང་བརྒྱད་ཅུ་ཡང་བསྐྱར་བརྒྱ་དང་སོ་གསུམ་
གྱི་གཏན་འབེབས་ཡོད། དགོན་ལག་ནི། རྫ་པད་སྙིང་དགོན། པོ་བོ་རྒྱ་རྫོང་དགོན། སྤྱི་བུག་དགོན། ལོ་རུ་
དགོན། དཔལ་ཆེན་དགོན། རྟག་བརྟན་དགོན། གནས་དིལ་དགོན། མགོ་ཕུ་དགོན་སོགས་ཡོད། དེ་ལྟ་བུའི་
ལོ་རྒྱུས་ཕྲན་བུ་འདི་ནི་ལོ་རྒྱུས་ཀྱི་ཡིག་ཆ་ཁུངས་ཐུབ་དག་ལ་གཞི་བཅོལ་བ་ཁོ་ན་ལས། རང་གི་ཞེན་ཕྱོགས་
དང་
། འདོད་མོས་ཕྱོགས་ལྷུང་དག་གིས་མ་ཡིན། །
འཛི་སྒར་མཁན་ཆེན་འཇམ་དཔལ་དོན་བརྒྱུད་ཉི་མ་མཆོ ག ་ནས་སྤྱི་ལོ་༢༠༠༧ལོའི་ཟླ་ པའི་ཚེས་༡༣ཉིན་བྲིས།



13 ཁམས་འཇོ་ཕུ་དགོན།
དཀོན་མཆོག་གསུམ་ལ་ཕྱག་འཚལ་ལོ། །
གདོད་ནས་སྐྱེ་མེད་དེ་བཞིན་ཉིད་ཀྱི་ངང་། ། །
ཕྱིར་མི་ལྡོག་པར་བདེ་བར་གཤེགས་གྱུར་ཀྱང་། །
གང་འདུལ་འཕྲིན་ལས་ཁྱབ་པར་གདལ་བའི་མགོན། །
རྣམ་འདྲེན་ཟས་གཙང་སྲས་པོས་དགེ་ལེགས་སྩོལ། །
མདོ་རྒྱུད་ཀུན་གྱི་དགོངས་བཅུད་ཕྱག་རྒྱ་ཆེ། །
རྒྱུ་དང་སྒོམ་པ་སྤེལ་ལ་མངའ་མཛད་པའི། ། །
གྲུབ་པའི་འཁོར་བསྒྱུར་དགྱེས་མཛད་ལོ་ཙཱ་བ། །
ཡབ་སྲས་བརྒྱུད་པ་དང་བཅས་སྙིང་ནས་གུས། །
བསྟན་མཆོག་རབ་དཀར་ལྷུན་པོ་ལས་བྱུང་བའི། །
བཀའ་བབས་ཆུ་བོ་བཞི་ལས་རྔོག་སྟོན་ཆེའི། །
86
ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



རྣམ་འཕྲུལ་འཛད་མེད་སྒྲུབ་བརྒྱུད་འཛིན་པའི་ངོགས། །
འཁྱིལ་བས་འགྲོ་དོན་རྒྱ་མཚོར་གྲགས་དེར་འདུད། །
བརྒྱུད་པ་དེ་ལྡན་གྱི་འཇོ་དགོན་ཐར་པ་རྣམ་གྲོལ་གླིང་གི་བྱུང་བ་རགས་བསྡུས་ཙམ་ཞིག་གླེང་བ་ལ། ཐོག་
མར་ཕྱག་བཏབ་པའི་ཚུལ། བར་དུ་རིམ་པར་ཉམས་གསོ་བྱས་ཏེ་ད་ལྟ་ཇི་ལྟར་བཞུགས་ཚུལ་དང་གསུམ་
ལས། དང་པོ་ནི་རྗེ་འགྲོ་བའི་མགོན་པོ་ལྷ་རྩེ་པ་ཆེན་པོའི་དངོས་སློབ་བསྒོམ་མེད་རྟོགས་པའི་བུ་དགུའི་ཡ་གྱལ་
ཆོས་བློ་འགྲོ་དོན་རྒྱ་མཚོ་ཞེས་སྙན་པར་གྲགས་པ་དེ་ཉིད་ཀྱིས། མཛེས་བྱེད་ཅེས་པ་ཆུ་མོ་ཡོས་ཀྱི་ལོ་སྟེ་སྤྱི་
ལོ་༡༦༠༣ལོར་བླ་མའི་མཚན་དང་མཐུན་པའི་གནས་བཀྲ་ཤིས་ལྷ་རྩེར་རྟེན་འབྲེལ་བཟང་བར་གཟིགས་ནས་
དགོན་པ་དེ་ཉིད་ཐོག་མར་ཕྱག་བཏབ། དེའི་ཚེ་རབ་ཏུ་བྱུང་ནས་གྲོང་དུ་རྒྱུ་བ་དང་། ཚེ་འདིའི་བྱ་གཞག་སྒྲུབ་
པ་སོགས་གཏན་སྤང་བྱ་དགོས་ཕྱིར། རྣམ་དག་ཁྲིམས་གཙང་གི་ཚད་དུ་བྱེད་པའི་འདུས་སྡེ་ཞིག་བྱུང་། ཁོར་
མོ་ཡུག་ཏུ་ཆོས་སྤྱོད་ལ་གཞོལ་བས་སྟོན་འཁོར་ཤིན་ཏུ་མཛེས་ཤིང་། དབེན་པའི་རི་རྩེར་འགྲོ་བ་ལྷ་དང་བཅས་
པའི་མཆོད་གནས་སུ་གྱུར། མི་མ་ཡིན་པས་གསེར་གླ་རྐྱལ་གང་ཕུལ་བ་སོགས་དགེ་རྩར་སྨིན་ཆེད་མཐིང་ཤོག་
ལ་གསེར་གྱིས་བྲིས་པའི་བཀའ་འགྱུར་ཚར་གཉིས་བཞེངས་པ་སོགས་ལས་ཀྱི་འཁོར་ལོའི་མཛད་པ་རྒྱ་ཆེར་
° སྤྲུལ་སྐུ་བྱང་ཆུབ་རིན་པོ་ཆེས་གསར་དུ་བཞེངས་པའི་བཤད་གྲྭ་ཁང༌།



གནང་སྐབས་ཀྱང་། རབ་ཏུ་བྱུང་བ་རྣམས་ནི་ཀློག་སྤོང་གི་
བྱ་བ་ཁོ་ན་ལ་བཀོད་པ་སོགས་མདོར་ན་རྗེ་ཉིད་ཀྱི་སྐུ་ཚེ་གང་
པོར་གཞན་དོན་གྱི་མཛད་རྗེས་ཆེ་བས་ཀུན་གཟིགས་མི་ཕམ་
དབང་པོས་གཞུང་གི་རྔོག་སྟོན་ཆོས་རྡོར་གྱི་སྤྲུལ་པར་ལུང་
བསྟན་པ་ཡིན་ཏེ། ཇི་སྐད་དུ། ཚེ་དཔག་མེད་མགོན་མི་ཕམ་
དབང་པོ་ཡིས། །འཕགས་ཡུལ་གྲུབ་པའི་གཙུག་རྒྱན་མེ་ཏྲི་
པའི། །རྒྱ་རྩར་གྲགས་པའི་དབང་གི་ཆུ་བོ་ལེན། །གཙུག་ཏུ་
བཞད་ཚེ་རྔོག་སྟོན་ལུང་བསྟན་མཛད། །ཅེས་བྱུང་བའི་ཕྱིར་
རོ༑ །དེ་ནས་ཕན་བདེའི་འབྱུང་གནས་ལུང་དང་རྟོགས་པས་
བསྡུས་པའི་བསྟན་པ་རིན་པོ་ཆེ་རྣམ་པར་དག་པ་ཞིག་རྗེ་འདི་
པས་འཛིན་པར་མངོན་ནོ་ཞེས་གཟུར་གནས་རྣམ་དཔྱོད་ཅན་
དག་གིས་གླེང་ངོ་། །
གཉིས་པ་ནི། སྐྱབས་མཆོག་དམ་པ་དེ་ཉིད་ཀྱིས་བསམ་
བཞིན་དུ་སྐྱེ་བ་བཞེས་པའི་སྐུ་ཕྲེང་གཉིས་པ་ནས་དྲུག་པའི་
བར་དང་། རྒྱ་ཆུ་འཕུར་ཡེ་ཤེས་རྡོ་རྗེ་ཞེས་རྒྱ་ཡི་གྲུབ་ཐོབ་
ཅིག་དགོན་འདི་ཉིད་དུ་ཕེབས་བཞུགས་གནང་། ཆོས་བློ་
སྐུ་ཕྲེང་གསུམ་པ་བཤེས་གཉེན་དུ་བསྟེན། ཟད་པ་སོགས་ཀྱི་
ཡོན་ཏན་དཔག་ཏུ་མེད་པ་མངའ་བས་གྲུབ་བརྒྱའི་སྤྱི་མེས་
ས་ར་ཧའི་རྣམ་སྤྲུལ་དུ་གྲགས། དེའི་སྐུ་ཕྲེང་བཞི་པ་ཡེ་རྡོར་
མཆོག་གིས་གཙོ་བོར་མཛད་དེ་ནཱ་རོའི་ཆོས་དྲུག་གི་སྒྲུབ་གྲྭ་
ལོགས་སུ་བཙུགས་ནས། ཆོས་དབང་ལྟ་བུ་དུས་ཀྱི་མཐར་
ཡང་རིམ་གཉིས་ལ་བརྟན་པ་ཐོབ་པའི་རྣལ་འབྱོར་པ་བྱོན་པ་
ལ་བསམ་ཚེ་མཛད་རྗེས་ཆེ། གཞན་ཡང་འཁོར་ལོ་སྡོམ་
པའི་རྫོགས་རིམ་གྱི་རྟོགས་པ་མངོན་དུ་གྱུར་པར་གྲགས་པའི་
༠ ཇོ་བོ་ཤཱཀྱ་མུ་ནེའི་སྐུ་བརྙན། རྣལ་འབྱོར་པ་བརྩོན་འགྲུས་བྱང་ཆུབ་མཆོག་གི་སྐུ་ཕྲེང་དང་
° རྒྱལ་ཆེན་རྣམ་ཐོས་སྲས། པོ་ནས་བཞི་པའི་བར་དང་། འདུས་ཚོགས་ཡོངས་ཀྱི་སྐུ་
88 ཁམས་དང་ཉག་ཆུ་ཁུལ་གྱི་དགོན་སྡེའི་སྐོར།



དྲིན་ལ་བརྟེན་ནས་དཔལ་ལྡན་འབྲུག་པའི་ཆོས་བརྒྱུད་ངོས་གཙང་ཞིག་འཛིན་ཐུབ་པ་བྱུང་ངོ་། །ཡིན་ནའང་དུས་
ངན་རྡོལ་ལ་ཉེ་སྐབས། བསྟན་པ་ཉམས་ཉེས་བྱུང་བའི་སྔོན་རྟགས་སུ། དགོན་སྡེ་གཞན་དང་གྲྭ་ཚང་ནང་ཁུལ་
བཅས་ལབ་གླེང་མང་ཞིང་། དགེ་སྦྱོར་གྱི་ཆོས་དང་། བཙུན་པའི་ཚིག་སོགས་སྙིགས་རོ་ལྟ་བུར་གྱུར་ཚེ་སྤྱི་ལོ་
༡༩༥༩ལོའི་དུས་འགྱུར་བྱུང་སྟེ། བློ་ཆོས་སྐུ་ཕྲེང་བདུན་པ་མཆོག་དང་། སྤྲུལ་སྐུ་བྱང་ཆུབ། དགོན་པའི་ལས་
སྣེ་ཁག་བཅས་བཙོན་དུ་བཟུང་
། བླ་མ་ཡེ་རྡོར་བཀྲོངས། གཙུག་ལག་ཁང་མེར་བསྲེགས་ཏེ་མཐོང་ན་འཇིགས་
པའི་དགོན་ཤུལ་དུ་གྱུར་ཏོ། །
གསུམ་པ་སྲིད་ཇུས་ཅུང་ཟད་གུ་ཡངས་བྱུང་སྐབས། ཆོས་བློ་སྐུ་ཕྲེང་བདུན་པ་མཚན་བརྗོད་པར་དཀའ་བ་
སྐལ་བཟང་དགེ་ལེགས་ཐུབ་བསྟན་ཆོས་ཀྱི་དབང་ཕྱུག་མཆོག་བཙོན་ཁང་ནས་གློད་གྲོལ་ཐོབ། འགོར་ཕུར་
སྒྲུབ་ཕུག་ཏུ་ལོ་གསུམ་བཞུགས། གྲྭ་བཙུན་བཅུ་ཕྲག་འགའ་རེ་བསྡུས་ཏེ་འདོན་ཆོས་སོགས་བསླབས། སྤྱི་
ལོ༡༩༨༣ལོར་དགོན་གནས་གསར་སྤོས་མཛད་དེ། ཐོག་མར་བཤད་གྲྭ་འཛུགས་རྒྱུའི་འཆར་གཞིས་བཤད་
གྲྭའི་ཤག་སྐོར་བཞེངས། སྤྲུལ་སྐུ་རྣམ་གཉིས་ཀྱི་ཡང་སྲིད་རིན་པོ་ཆེ་རྩད་གཅོད་གནང་བ་སོགས་ཀྱིས་ཉམས་
གསོ་མཛད་མུར། དགུང་གྲངས་ཞེ་དྲུག་ཐོག་དེ་སྔོན་བཙོན་དུ་ལོ་ཉེར་གཉིས་རིང་བཞུགས་དགོས་བྱུང་བའི་སྐུ་
o སྔར་འཇོ་ཕུ་དགོན་གྱི་དགོན་ཤུལ་དུ་དེང་སྐབས་སྒྲུབ་ཁང་གསར་བཞེངས་གནང་ཡོད།



ལུས་ཀྱི་རྐྱེན་པས། སྤྱི་ལོ་༡༩༨༦ལོར་ངོ་མཚར་བའི་ལྟས་དང་བཅས་དགོངས་པ་གཞན་དོན་དུ་གཤེགས། །
དེ་ནས་མཁན་སློབ་དབུ་ཆོས་སོགས་གྲྭ་པ་དང་། ལྷ་འབངས་ཡོངས་ཀྱིས་ཐུགས་འཁུར་བླ་ན་མེད་པ་མཛད་
དེ་ད་ལྟར་ཇི་ལྟར་བཞུགས་པ་ནི། བཤད་གྲྭ་དང་། སྒྲུབ་གྲྭ་ཁག་གཉིས། སྔགས་གྲྭ། སློབ་གྲྭ་བཅས་ཁག་ལྔ་
ལས། པད་དཀར་བཤད་གླིང་གི་ཆོས་གྲྭ་ནི། བཀའ་དང་བསྟན་བཅོས་ཡོངས་སུ་གྲགས་པ་རྣམས་དང་རང་
ལུགས་ཐུན་མིན་གྱི་གདམས་པ་རྣམས་ལ་ཐོས་བསམ་གནང་ཡུལ་ཞིག་སྟེ། འདིར་འཛིན་གྲྭ་སོ་སོའི་དཔེ་ཁྲིད་
རྒྱུན་ཆགས་དང་། དུས་ཚོད་དམ་འཛིན་གྱིས་རྩོད་པ། བློ་ལེན་རྒྱུགས་སྤྲོད་དང་བཅས་པ་ནན་གྱིས་བསྐུལ་
བས་མཁས་པ་དང་བཙུན་པ་མང་དུ་བྱོན། མཁན་སྐུ་གཞོན་པ་དགེ་ལེགས་དར་རྒྱས་ལགས་ནས་དབུ་བཙུགས་
གནང་བ་ནས་བཟུང་། དེ་སྔོན་དབུས་གཙང་དང་། མཚོ་སྔོན། ཟི་ཁྲོན་སོགས་སུ་བཤད་གྲྭ་ཁག་མང་པོར་
མཁན་པོ་མངགས་གནང་འདུག་པ་མ་ཟད། ཆོས་གྲྭ་འདིར་ཕྱི་རོལ་གྱི་མཐུན་རྐྱེན་དེ་ཙམ་མི་བཟང་ནའང་།
འཆད་རྩོད་རྩོམ་གསུམ་གྱི་ཁོ་ལག་ཡོངས་སུ་རྫོགས་ཤིང་། ས་དགེ་བཀའ་རྙིང་ཀུན་གྱི་སློབ་གཉེར་བ་ཞུགས་
༠ འཇོ་ཕུ་དགོན་པའི་བཤད་གྲྭ་བ་རྣམ་པར་སློབ་དཔོན་མཆོག་ནས་བཀའ་ཁྲིད་གནང་བཞིན་པ།
9O
ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



° སྤྲུལ་སྐུ་བྱང་ཆུབ་མཆོག
2 མཁན་ཆེན་དགེ་ལེགས་དར་རྒྱས།
པས། སྐལ་ལྡན་བུང་བའི་ཚོགས་རྣམས་ཚིམས་བྱེད་ཀྱི་པདྨ་དཀར་པོའི་དགའ་ཚལ་ཞིག་དང་མཚུངས།
སྒྲུབ་གྲྭ་ཟབ་གསང་ཆོས་གླིང་ནི། རྟོགས་བྱའི་དོན་ལ་གོམས་པ་འཕེལ་བར་བྱ་བའི་བསྟི་གནས་ཤིག་
སྟེ༑ འདིར་སྒྲུབ་གྲྭ་བ་རྣམས་བཅད་རྒྱ་ཤིན་ཏུ་དམ་པོས་ལོ་བཞིར་བཞུགས་རིང་སྔོན་འགྲོའི་བློ་སྦྱོང་དང་། རྡོ་
རྗེ་མཁའ་འགྲོ་སོགས་ཡི་དམ་ཁག་གི་བསྙེན་པ་སྐྱེལ་བ་བཅས་བསྐྱེད་རིམ་གཙོ་བོར་སྒོམ་ཞིང་ཕྱག་ཆེན་དང་།
ཆོས་དྲུག་སོགས་ཀྱང་བརྩོན་པ་དྲག་པོས་ཐུགས་ཉམས་སུ་བསྟར་བས་བསྟན་པའི་པད་ཚལ་རྒྱས་བྱེད་ཀྱི་ཉི་
གཞོན་ཞིག་དང་མཚུངས་སོ། །
འཇོ་རྙིང་སྒྲུབ་སྡེ་དོན་བརྒྱུད་ཆོས་གླིང་ནི། སྔར་གྱི་འཇོ་དགོན་རྙིང་པར་མཉམ་མེད་འབྲུག་པ་ནས་བརྒྱུད་
པའི་གདམས་པ་རྣམས་འཛིན་སྐྱོང་སྤེལ་གསུམ་གནང་བའི་དབེན་གནས་ཤིག་སྟེ། སྔོན་འགྲོ་སྐྱབས་སེམས་
སོགས་སོང་ནས་གཙོ་བོ་འཁོར་ལོ་སྡོམ་པའི་རྫོགས་རིམ་གྱི་ཆོས་དྲུག་དང་། དེ་དང་འབྲེལ་བའི་རླུང་དང་
འཕྲུལ་འཁོར་སོགས་སྒྲུབ་པ་ནན་ཏན་གྱི་སྒོ་ནས་ཉམས་སུ་ལེན་པའི་སྐལ་ལྡན་རྣམས་རྒྱུ་བའི་ནགས་ཁྲོད་ཅིག་
གོ །
སྔགས་གྲྭ་ནི། དཀྱིལ་འཁོར་མཆོད་པའི་གནས་ཏེ། གསར་དུ་འཛུགས་འཆར་ལྟར་ན། སྒྲུབ་གྲྭ་ནས་ཐོན་



པའི་བླ་མ་རྣམས་རྡོར་སློབ་དང་ལྷན་དུ་སྟོན་དཔྱིད་ཀྱི་ཟླ་བ་གཉིས་རེར། ཡར་ངོའི་ཚེས་གཅིག་ནས་བརྒྱད་
བར་སྔ་ཐུན་ལ་རླུང་དང་། ཕྱི་ཐུན་ལ་འཕྲུལ་འཁོར་གནང་ཞིང་། ཚེས་དགུ་ནས་དབང་ལུང་དང་རྒྱུད་འཆད་
ཉན་གྱིས་འདའ་བ་ནས། གཞན་ཟླ་རེར་གུང་སེང་དང་།
དབྱར་དགུན་དུ་འདུས་ཚོགས་སུ་དབྱར་གནས་དང་སྒྲུབ་
མཆོད་ཁག་ལ་འཇུག་པའི་དུས་འཚོགས་ཏེ། འདི་ནི་
བཤད་པ་དང་སྒྲུབ་པའི་མཐའ་ལ། གྲོང་ཆོག་གི་འཚོ་བ་
ལས་འགོག་སྟེ། བཟང་པོའི་འཕྲོ་ལ་ནན་གྱིས་འཇུག་པའི་
དོན་དུ་འགྱུར་བ་ལགས་སྙམ་མོ། །
སློབ་གྲྭ་ནི། ཐུན་མོངས་ཀྱི་རིག་གནས་སློབ་པའི་
གནས་སོ། །དེ་ལས་མཆོག་སྤྲུལ་སྐུ་ཕྲེང་བརྒྱད་པ་ཏིང་
འཛིན་དཔལ་བཟང་པོ་མཆོག་བཤད་གྲྭར་བཞུགས་ཏེ་དཔེ་
ཁྲིད་ཀྱི་བཀའ་དྲིན་གནང་བ་དང་། ཡེ་ཤེས་རྡོ་རྗེས་བྱ་
བ་ལས་ཀྱི་མཛད་འཕྲིན་གནང་། བྱང་སྤྲུལ་རིན་པོ་ཆེས་
སྤྱི་ཡོངས་ཀྱི་དགེ་བསྐོས་པའི་ཐུགས་འགན་བཞེས། བློ་ o ལུང་དང་རིགས་པའི་སྤུ་གྲི་རྣོན་པོ་ཡིས།།
°རྟོག་པའི་དྲ་བ་ཡོད་དགུ་གཅོད་འདི་མཚར།།
92 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



བཟང་འཕྲིན་ལས་མཆོག་ནས་མཁན་པོ་དང་། ཕུར་བུ་ཚེ་རིང་མཆོག་ནས་སྒྲུབ་བླ་མཛད་པ་སོགས་འདུ་ཚོགས་
ཡོངས་ཀྱི་ཐུགས་མཐུན་ཁྲིམས་གཙང་གི་སྐུ་དྲིན་ལས། གནས་འདི་ལྟ་བུ་ལ་བསྟན་པའི་སྙིང་པོ་དམ་ཆོས་
འདུལ་བས་གཞི་བྱས། བཤད་པ་དང་སྒྲུབ་པས་རྒྱུད་སྦྱང་བའི་རིམ་པས། བླ་གྲྭ་སྐུ་གཞོན་རྣམས་ཐོག་མར་
བཤད་གྲྭར་ཞུགས་ཏེ་སྡེ་སྣོད་གསུམ་གྱི་དགོངས་དོན། ལམ་བསླབ་པ་གསུམ་ཇི་ལྟར་རྒྱུད་ལ་སྦྱོང་བའི་ཚུལ་
ཤེས་པར་བྱས་ཤིང་། ཤེས་ནས་གོམས་པ་འཕེལ་བར་བྱ་བའི་ཕྱིར་སྒྲུབ་གྲྭར་ཞུགས་ཏེ་ཐུན་མོང་བློ་སྦྱོང་ནས་
འཁོར་ལོ་སྡོམ་པའི་རྫོགས་རིམ་བར་དུ་མྱོང་བ་གང་ཐོན་ཐོན་དུ་སྒོམ་པར་བྱེད་པའི་སྲོལ་ལུགས་འདི་དག་ལ་
བསམ་ཚེ་རབ་ཏུ་བྱུང་བ་ལ་དོན་ཡོད་ཅིང་སྐྱེས་བུ་དམ་པ་རྣམས་ཀྱི་ཤུལ་རྗེས་སྙེག་པ་ནི་འདི་ལྟ་བུ་ཞིག་གོ་ཞེས།
བསྟན་པའི་གནས་ལ་མཁས་པའི་སྐྱེས་བུ་དམ་པ་འགའ་རེས་དགོན་གནས་འདིར་ཞབས་སོར་བཀོད་དེ་ཞིབ་
གཟིགས་མཛད་སྐབས་ཡིད་རངས་ཆེར་སྐྱེད་ཀྱིས་སྤྱན་ཆབ་བསིལ་བཞིན་བསྔགས་བརྗོད་ཀྱི་མེ་ཏོག་འཐོར་བ་
འདུག་པ་ལགས་སོ། །
འཇོ་ཕུ་དགོན་གྱི་མཁན་ཆེན་དགེ་ལེགས་ནས་སྤྱི་ལོ་༢༠༠༧ལོའི་ཟླ་བ པའི་ཚེས་༡༣ཉིན་བྲིས།



14
གུ་ཕུ་དགོན་།
བོད་ལྗོངས་འཇོ་མདའ་རྫོང་འཛི་སྒར་ཤང་ཁོངས་སུ་ཆགས་པའི་གུ་ཕུ་དགོན་འདི་ཉིད་ནི་ཁམས་ཀརྨ་བསྟན་
འཕེལ་གྱི་དངོས་སློབ་མ་ཎི་བ་བྱམས་པ་རྒྱ་མཚོས་ཕྱག་བཏབ་པ་ནས་ད་བར་ལོ་བཞི་བརྒྱ་ལྷག་སོང་། རྗེ་
དེ་ཉིད་ཀརྨ་བསྟན་འཕེལ་གྱི་དྲུང་དུ་ཡུན་རིང་བཞུགས། ཕྱིས་བླ་མས་གུ་གཞུང་ཞེས་པའི་ལུང་པ་དེའི་ཕུར་
འགྲོ་དོན་གྱིས་གསུངས་པ་ལྟར། གནས་འདིར་ཕེབས། ས་དཔྱད་གཟིགས་སྐབས། གནས་ཁྱད་པར་ཅན་ཏེ།
གནམ་འཁོར་ལོ་རྩིབས་བརྒྱད། ས་པདྨ་འདབ་བརྒྱད། བར་བཀྲ་ཤིས་རྟགས་བརྒྱད་དང་། སེང་གེ་གནམ་
མཆོངས་སྒོ་སྲུང་གི་ཚུལ་དུ་ཡོད་པ་སོགས་གཟིགས་པས་དེ་གར་དགོན་པ་བཏབ། སེང་གེ་གནམ་མཆོངས་ཀྱི་
ཉེ་འགྲམ་དུ་བྲག་རི་དང་། ཕ་བོང་ཁག་ལས་ཆོས་དུང་དང་། འཁར་རྔ་། ཏིང་བདུན་ཚར་སོགས་གཏེར་ལས་
བཞེས་པའི་ཤུལ་ད་ལྟའང་གསལ་པོ་མཇལ་རྒྱུ་ཡོད། ལྷག་པར་དུ་སྒྲུབ་གྲྭ་གསར་དུ་འཛུགས་སྐབས་འབྲུག་པའི་
ཆོས་སྲུང་ཇག་མེ་ཞལ་གཟིགས་ཏེ་ཕ་བོང་ཞིག་ལ་ཐིམ་པའི་ཕ་བོང་ཡང་དེང་སྐབས་མཇལ་རྒྱུ་ཡོད། དེ་བཞིན་
མཛད་རྣམ་མང་། དེ་ཉིད་ཀྱི་སྐུ་ཕྲེང་གཉིས་པའི་མཚན་མི་གསལ་ཡང་། སྐུ་ཕྲེང་གཉིས་པའི་སྐབས་སྒྲུབ་པ་
གཙོ་བོར་མཛད་པ་ལས་དགོན་སྡེ་རྒྱ་སྐྱེད་ཀྱི་ངལ་བ་མ་མཛད། སྐུ་ཕྲེང་གསུམ་པའི་སྐབས་གཙུག་ལག་ཁང་
94
ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



སོགས་རྒྱ་སྐྱེད་དང་གསར་བཞེངས་མང་དུ་མཛད། མཚན་མི་གསལ། སྐབས་དེར་གྲྭ་བཙུན་མང་པོ་འདུས་
པར་གྲགས། དེ་ནས་ད་ལྟའི་སྐུ་ཕྲེང་དགུ་པའི་བར་འགྲོ་དོན་དུ་ཕེབས་ཀྱང་སྐུ་ཕྲེང་རེ་རེའི་མཚན་དང་། འཁྲུངས་
ཡུལ། མཛད་རྣམ་སོགས་མི་གསལ། ད་ལྟ་འཚོ་བཞུགས་བྱམས་རྒྱམ་སྐུ་ཕྲེང་དགུ་པ་ནི་སྐྱབས་མགོན་འབྲུག་
པ་རིན་པོ་ཆེས་ངོས་འཛིན་གནང་། ད་ལྟ་འཕགས་ཡུལ་དུ་བཞུགས། རིག་གནས་གསར་བརྗེའི་སྔོན་དུ་དགོན་
འདིར་བླ་གྲྭ་སུམ་ཅུ་རྩ་གྲངས་ཡོད། །
སྒྲུབ་མཆོད་ཁག་གི་སྐོར། ལོ་རེའི་ནང་སྒྲུབ་མཆོད་ནི་འབྲུག་ལུགས་ཀྱི་བླ་མ་མཆོད་པ། ཚེ་མཆོག་ཁྲོ་བོ་
ལྷ་མང་། བདེ་མཆོག་ལྷ་བཅུ་གསུམ། དགུ་ཆེན་མགོན་མང་གར་འཆམ་དང་བཅས་པ། དགུ་ཆུང་ཚེ་བདག་
པདྨ་བཛྲ། སྒྲོལ་མ་མཎྜལ་བཞི་པའི་ཆོ་ག་སོགས་འཚོག་བཞིན་ཡོད། སྐུ་གསུང་ཐུགས་རྟེན་དང་རོལ་སིལ་
དང་དུང་རྒྱ་གླིང་སོགས་མཆོད་པའི་ཡོ་བྱད་སོགས་མང་ཡང་། རིག་གནས་གསར་བརྗེའི་དུས་ཟིང་འོག་རི་བོང་
རྭའི་ཟླ་བོར་གྱུར། སྤྱི་ལོ་༡༩༨༧ལོར་དགོན་ཁག་སླར་གསོ་ཆོག་པའི་བརྡ་ཐོ་འབྱོར་བས། སྔར་དགོན་དེ་གའི་
གྲྭ་རྒན་བསོད་ནམས་ལགས་དང་། ངག་དབང་ཡེ་ཤེས་ལགས། ཆོས་དཔལ་ལགས། དཔལ་ལྡན་འགྱུར་མེད་
o འདུ་ཁང་ནང་ངོས་གི་ཆ་ཤས་ཙམ།



ལགས། ཚེ་ཆོས་ལགས་སོགས་ཀྱིས་གཙོ་འགན་འོག་སྡེ་པ་ཕོ་མོ་རྣམ་པས་རྒྱབ་སྐྱོར་བྱས་ཏེ་སླར་གསོ་ཞུས།
སྐུ་གསུང་ཐུགས་རྟེན་ཡང་མི་ཉུང་བ་ཙམ་བཞུགས་སོ། །
བླ་སྤྲུལ་གྱི་སྐོར། ཁམས་ཀརྨ་བསྟན་འཕེལ་གྱི་ཞལ་སློབ་རྒྱ་མཚོ་སྣ་ལྔའི་ཡ་གྱལ་གུ་ཕུ་མ་ཎི་བ་བྱམས་པ་
རྒྱ་མཚོ་ནས་ད་ལྟའི་བྱམས་རྒྱམ་སྐུ་ཕྲེང་དགུ་པ་བར་དང༌། འབྲུག་པའི་ཚོགས་རྒྱ་མ་ལས་བྱུང་བའི་
རྟོགས་ལྡན་མཆོག་ལྡན་རྒྱལ་པོ་སྟེ་སྐུ་ཕྲེང་དང་པོ་ནས་ད་ལྟའི་ཚེ་སྤྲུལ་བར་སྐུ་ཕྲེང་དགུ། ད་ལྟ་རང་དགོན་
དུ་བཞུགས། མདོ་ཁམས་པ་བསྟན་པའི་ཉི་མ་དང་། སྒྲུབ་དབང་ཤཱཀྱ་ཤྲཱི་གཉིས་ཀྱི་ཞལ་སློབ་རྟོགས་ལྡན་
ཨ་ཆོས་རིན་པོ་ཆེར་ད་ལྟ་ཤིས་མེ་སྤྲུལ་སྐུར་གྲགས། ད་ལྟ་རང་དགོན་དུ་བཞུགས། རྫོང་གསར་མཁྱེན་ཆོས་
ཀྱི་བློ་གྲོས་ཀྱིས་ཁོ་བོའི་གསུང་གི་སྤྲུལ་བཡིན་ཞེས་མངོན་སུམ་དུ་ལུང་གིས་བསྔགས་པའི་ངག་ཆོས་
oབསམ་པའི་མཐར་ཐུག་རིགས་པའི་གསང་ལམ་ནས། །ལྐོག་ཏུ་གྱུར་པའི་གནས་ལུགས་རྗེན་པར་སྟོན། །
96
ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



སྤྲུལ་སྐུ་སྐུ་ཕྲེང་གཉིས་པ་ད་ལྟའི་མཚན་མཁྱེན་བརྩེ་སྤྲུལ་སྐུར་གྲགས། ད་ལྟ་རང་དགོན་དུ་བཞུགས། དེང༌
སྐབས་དགོན་འདིར་སྤྲུལ་སྐུ་ལྔ་དང་། མཁན་འགྱུར་མེད་རྣམ་རྒྱལ་གཙོས་གྲྭ་བཙུན་བརྒྱད་ཅུ་ཙམ་འཚོགས་ཏེ།
བཤད་གྲྭ་དང་། སྒྲུབ་གྲྭ་ཆ་ཚང་བ་ཡོད་པ་མ་ཟད། དུས་མཆོད་ཁག་ཀྱང་། འབྲུག་ལུགས་ཀྱི་བླ་མ་མཆོད་པ།
འཇའ་ཚོན་ཞི་ཁྲོ། སྤྱན་རས་གཟིགས་འཁོར་བ་དོང་སྤྲུག ཕག་མོའི་སྒྲུབ་པ། ཚེ་མཆོག་ཁྲོ་བོ་ལྷ་མང་། བདེ་
ཆེན་ཞིང་སྒྲུབ། དགུ་ཆུང་ཚེ་བདག དགུ་ཆེན་མགོན་མང་གར་འཆམ་དང་བཅས་པ། ལྷ་བསངས་བཀྲ་ཤིས་རེ་
སྐོང་སོགས་དང་། རྒྱུན་དུ་སྲུང་མའི་བསྐང་བ་ཆག་མེད་མཛད་ནས་རྒྱལ་བསྟན་སྤྱི་དང་ཡང་སྒོས་རང་ལུགས་
གཙང་མར་འཛིན་བཞིན་པ་བཅས་སོ། །
དག དེ་དེ་གའི་སྤྲུལ་སྐུ་ཤེས་མེ་ལགས་ཀྱི་གསུང་རྒྱུན་ལྟར་དག དེ་དེ་གར་སྤྱི་ལོ་༢༠༠༧ལོའི་ཟླ པའི་ཚེས་༡ཉིན་བྲིས།
ཚེ་སྔོན་བསོད་ནམས་བསགས་པའི་ཉེར་ལེན་ལས། །ཆོས་ལྡན་ཞིང་གི་མི་བུ་ཞིག་ཏུ་སྐྱེས། །
འཇིག་རྟེན་འདི་ཡི་བྱ་བའི་རྡོག་སྣེ་དེ། །ཤེས་རིག་ནོར་བུའི་གླིང་དུ་ཁ་ལོ་བསྒྱུར། །



15 དཔལ་ཆེན་དགོན།
བོད་ལྗོངས་འཇོ་མདའ་རྫོང་པདྨ་ཤང་ཁོངས་སུ་གཏོགས་པའི་དཔལ་ཆེན་དགོན་ནི། ཐོག་མར་འཛི་སྒར་བླ་
མ་ངག་དབང་བསྟན་འཛིན་དཔལ་བཟང་གི་སློབ་མ། ཀ་ཡེ་ཤེས་ཞེས་པས་ཕྱག་བཏབ་པ་ནས་ད་བར་ལོ་བརྒྱ་
དང་ལྔ་བཅུ་ལྷག་གི་ལོ་རྒྱུས་ལྡན། དེ་ཡང་རྗེ་དེ་ཉིད་བླ་མའི་ལུང་བསྟན་ལྟར། གཉུག་རྒྱལ་ཞེས་པའི་རི་བོ་དེའི་
འོག་ཏུ་སྒྲུབ་པ་ཉམས་ལེན་མཛད་སྐབས། སློབ་ཚོགས་མང་དུ་བྱུང་བས་དེར་གཙུག་ལག་ཁང་དང་། སྒྲུབ་
སྡེ་སོགས་གསར་བཞེངས་མཛད། ཕྱིས་དེ་བས་ཀྱང་སློབ་ཚོགས་མང་དུ་འདུས་པས། སྒྲུབ་སྡེ་ཆེན་པོ་ཞིག་
གསར་བཞེངས་མཛད་པ་མ་ཟད། གྲྭ་བཙུན་བརྒྱ་ཙམ་སྒྲུབ་པ་ལ་ཞུགས། སྐབས་དེར་མ་དགོན་འཛི་སྒར་ཚང་
དང་འབྲེལ་བ་དམ་ཟབ་བྱས་ཏེ་འདུལ་བའི་ཕྱག་ལེན་ཡང་ཕུན་སུམ་ཚོགས་པོ་བྱུང་ཡོད། རིག་གནས་གསར་
བརྗེའི་དུས་ཟིང་སྐབས་ཕུན་སུམ་ཚོགས་པའི་དགོན་སྡེ་དེ་ཡང་ཕྱི་ནང་ཀུན་འཐོར་ཞིག་ཏུ་སོང་། སླར་ཡང་
སྤྱི་ལོ་༡༩༨༦ལོར་རང་དགོན་པའི་སྤྲུལ་སྐུ་ཀ་ཡེ་ཤེས་སྐུ་ཕྲེང་གཉིས་པ་མཆོག་ནས་ཐོག་མཐའ་བར་གསུམ་དུ་
98 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



དཀའ་ངལ་ཁྱད་གསོད་ཀྱིས་དགོན་པ་སླར་གསོ་
མཛད་ནས་གྲྭ་གསར་དྲུག་ཅུ་ཙམ་གསོ་སྐྱོང་
མཛད་དེ་ཡུན་རིང་བཞུགས། སྤྱི་ལོ་༢༠༠༤
ལོའི་གཡས་གཡོན་དུ་གློ་བུར་གྱི་དོན་རྐྱེན་འོག་
གཙུག་ལག་ཁང་དང་མཆོད་རྫས་ཚང་མ་མེས་
འཚིགས་པར་བརྟེན། བླ་གྲྭ་ཡོངས་ནས་བསོད་
སྙོམས་སུ་ཕེབས་ཏེ་དཀའ་ངལ་ཁྱད་གསོད་
འོག དེང་སྐབས་ཁུལ་འདིར་གནས་སྤོས་བྱས་
ཡོད། ད་ལྟ་དགོན་འདིར་སྤྲུལ་སྐུ་གཅིག་དང་།
མཁན་པོ་གསུམ། གྲྭ་བཙུན་བརྒྱད་ཅུ་རྩ་གྲངས་
བཅས་འཚོགས་ཏེ་བཤད་གྲྭ་དང་། ནཱ་རོ་ཆོས་
དྲུག་གི་སྒྲུབ་གྲྭ་བཅས་བཤད་སྒྲུབ་ཆ་ཚང་བ་མ་
ཟད། གཞི་གསུམ་གྱི་ཆོ་ག་དང་། བདེ་མཆོག་
ལྷ་བཅུ་གསུམ། རྒྱལ་བ་མི་འཁྲུགས་པའི་ཆོ་ག
འབྲུག་པའི་བླ་མ་མཆོད་པ་སོགས་འཚོག་བཞིན་
ཡོད་པ་བཅས་སོ། །
དག དེ་དེ་གའི་སྤྲུལ་སྐུ་ཀ ཡེ་ཤེས་མཆོ ག་ ་
གི་ ག སུ ང་ སྒྱུ ན ་ ལྟར་ ད ག ་དེ་ གར་སྤྱི་ལོ་
༢༠༠༧ལོའི་ཟླ་བ པའི་ཚེས་༡༡ཉིན་བྲིས།
o ཀུན་མཁྱེན་པད་དཀར་གྱི་དག་སྣང་ཞལ་གཟིགས་གུར་དྲག་ཀཱི་ལ་ཡ།
° དགོན་དེའི་བསྟན་བདག་བླ་མ་ཀ་ཡེ་ཤེས།



16 དགོན་ཕུ་དགོན།
–
༡
མི་
དགོན་ཕུ་ཕན་བདེ་མི་འགྱུར་གླིང་དགོན་གྱི་ལོ་རྒྱུས་ནི། དེ་ཡང་སྟོན་པ་ཐུགས་རྗེ་ཅན་གྱི་སྔོན་སྨོན་འཕྲིན་
ལས་ལ་བརྟེན་ནས་བསིལ་ལྡན་ཁ་བའི་ལྗོངས་འདིར། དམ་ཆོས་ཉིན་བྱེད་སྣང་བ་བྱུང་ནས་འགྲོ་ཀུན་གཏན་
བདེའི་སར་འཁྲིད་པའི་ལམ་མཁན་ལ། འགྲོ་བའི་ཁམས་དབང་དང་མཐུན་པར་གདམས་ངག་རྩལ་དུ་འདོན་
ལུགས་ལ་གྲུབ་མཐའི་ཞལ་འཛིན་མང་དུ་བཞུགས་པ་ལས། རང་རེའི་མེ་ཏོག་གང་ལ་ཕོག་པའི་ལྷ་སྐལ་ནི།
དྭགས་བརྒྱུད་སྙིང་པོ་དོན་བརྒྱུད་དཔལ་ལྡན་འབྲུག་པའི་ཁྲིད་ཀྱི་རྒྱུན་ཡིན་ཅིང་། དེ་ལའང་། སྔོན་གྱི་དུས་སུ་
སྟོད། སྨད། བར་གསུམ་དང་། གདན་ས་བརྒྱུད་པ་སོགས་ཀྱི་ཐ་སྙད་མང་དུ་ཡོད་ཀྱང་། ཕྱིས་བརྒྱུད་པ་རིན་
ཆེན་ཕྲེང་བའི་ཆུ་བོ་ཐམས་ཅད་རྒྱལ་དབང་རྗེའི་ཐུགས་མཚོར་བབ་ནས་སློབ་བརྒྱུད་ཡང་སློབ་དང་བཅས་པ་
མང་དུ་བྱོན་པ་ལས། ༧ རྗེ་ངག་དབང་བཟང་པོའི་དངོས་སློབ་གྲགས་ཆེ་བ་གསུམ་གྱི་ནང་ཚན་ཏེ། སངས་རྒྱས་
འཁོར་བ་འཇིགས་ངུར་སྨྲིག་འཆང་བའི་གར་དུ་རོལ་བ་མདོ་ཁམས་པ་ཀརྨ་བསྟན་འཕེལ་ལ་འཁོར་སློབ་རྟོགས་
གྲོལ་དགོངས་པའི་གདེངས་ཚད་བརྙེས་པའི་སྐྱེས་བུ་གྲངས་ཡས་བྱོན་པ་ལས། མཆོག་གི་རྒྱ་མཚོ་སྣ་དགུའི་ཡ་
རྒྱལ་ཏེ། དགོན་ཕུ་གཞན་ཕན་རྒྱ་མཚོའམ་སྒྲུབ་ཆེན་བསོད་ནམས་རིན་ཆེན་དེ་ཉིད་དགོན་འདི་ཕྱག་འདེབས་པ་
པོ་ཡིན་ཅིང་
། གོ་འཇོ་ས་ངན་དུ་སྐུ་འཁྲུངས། རབ་བྱུང་བཅུ་པའི་ནང་གདན་ས་ཕྱག་བཏབ་སྟེ། མཚན་དཔལ་
ཕུན་ཚོགས་བདེ་ཆེན་གླིང་ཞེས་གསོལ། ཉག་གཤིས་ས་སྐྱོང་གི་དབུ་ཡི་མཆོད་གནས་སུ་གྱུར། སྐབས་དེར་
100 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



དགེ་འདུན་གྲངས་ཉི་བརྒྱ་ལྷག་ཙམ་འདུས་པར་གྲགས། སྐུ་
ཕྲེང་གཉིས་པ། མཚན་མི་གསལ། དགེ་རྒྱལ་ནག་ཚང་
དཔོན་སར་འཁྲུངས། གོང་མའི་ཁྲིར་མངའ་གསོལ་ཏེ་གདན་
ས་བསྐྱངས། སྐུ་ཕྲེང་གསུམ་པ་ཆོས་གྲུབ་རྒྱ་མཚོ། སྐུ་ཕྲེང་
བཞི་པ་སྒྲུབ་མཆོག་རྒྱ་མཚོ། སྐུ་ཕྲེང་ལྔ་པ་ངག་དབང་བསྟན་
འཛིན། སྐུ་ཕྲེང་དྲུག་པ་སྒྲུབ་པའི་རྡོ་རྗེ། སྐུ་ཕྲེང་བདུན་
པ་བསམ་འགྲུབ་རྒྱ་མཚོ། དཔལ་ཡུལ་རྫོང་ཨ་ཆོག་ནང་
འཁྲུངས། སྐུ་ཕྲེང་བརྒྱད་པ་འཕྲིན་ལས་འོད་ཟེར་རྒྱ་མཚོ།
གོ་འཇོ་ས་ངན་ནང་འཁྲུངས། སྐུ་ཕྲེང་དགུ་པ་གོ་འཇོ་ལྷ་ཐོག་
ནང་འཁྲུངས། གོང་མའི་གདན་སར་མངའ་གསོལ། དམ་
པའི་ཚུལ་དགུའི་ཡོན་ཏན་ལྡན་བཞིན་པ་འདིའོ། །
གཞན་ཡང་སྤྲུལ་སྐུ་གོང་མའི་ཞལ་སློབ་སྐུ་ཚེ་མཛད་སྤྲུལ་
དང་། སྐུ་ཕྲེང་གཉིས་པའི་ཞལ་སློབ་མཁན་སྤྲུལ་ལེགས་
བཤད་རྟོགས་ལྡན་དང་མི་ཕམ་སྤྲུལ་སྐུ་སོགས་ཀྱང་ད་བར་
སྐུ་ཕྲེང་བར་མ་ཆད་པར་བྱོན་ཀྱང་། ད་ལྟ་ནི་བསྟན་བདག་
གཞན་ཕན་རྒྱལ་མཚན་ལས་ཁྲི་གསོལ་ཐུབ་མེད། དགོན་
འདིར་བཤད་སྒྲུབ་ཀྱི་སྡེ་ཡང་སྐུ་ཕྲེང་གཉིས་པ་འཇིགས་མེད་
སྤྲུལ་སྐུའི་དུས་གསར་འཛུགས་དང་། དེའི་དབུ་འཛིན་རྟོགས་
ལྡན་མི་ཕམ་སོགས་བཞུགས་ཤིང་མཁན་ལེགས་བཤད་
ཀྱིས་དབུ་ཁྲིད་པའི་བཤད་གྲྭའང་ཡོད་པར་མངོན། བར་
སྐབས་རིང་དར་ནུབ་ཅི་རིགས་པ་བྱུང་། གང་ལྟར་ཡང་སྤྱི་
ལོ་༡༩༣༠ཡས་མས་ལ་ནི་བཤད་སྒྲུབ་ཆ་ཚང་བ་ཡོད་འདུག་
ཀྱང་། སྒྲུབ་སྡེའི་དབུ་ཁྲིད་ཁམས་སྒར་ནས་རྟོགས་ལྡན་ཆེད་
དུ་གདན་འདྲེན་ཞུས་པའི་ལོ་རྒྱུས་ཁུངས་མང་དང་། བཤད་
གྲྭའི་མཁན་པོའང་རྒྱལ་དབང་དང་། ཨ་དོན་སོགས་ནས་
འགན་བཞེས་མྱོང་ཡོད་འདུག་དེ་དག་ནི་སྤྱི་ལོ་༡༩༥༩ལོའི་
° སྔར་གྱི་རྟེན་རྙིང་བླ་སྐུ་བྱིན་ཅན།
༠ དགོན་དེ་གའི་སྒྲུབ་ཁང་།



༠ སྔར་གྱི་ཐང་རྙིང་ཡི་དམ་བདེ་མཆོག་ཡབ་ཡུམ། 9 སྔར་གྱི་ཐང་རྙིང་ཡེ་ཤེས་མགོན་པོ། །
སྔོན་གྱི་ལོ་རྒྱུས་ཡིན་ཅིང་། དེ་ནས་བསྟན་པ་སྤྱི་ལ་ཉམས་ཉེས་གང་བྱུང་འདུས་སྡེ་འདི་ལའང་བྱུང་ཞིང་། བསྟན་
པ་ཡང་དར་གྱི་སྐབས་སུ་ནི་དགོན་ཤུལ་ཙམ་ལས། ཀ་བ་གཅིག་ཀྱང་ལྷག་མེད་པ་བཅས་སོ། །
དེ་ནས་སྤྱི་ལོ་༡༩༨༢ལོ་ནས་བསྐྱར་བཞེངས་ཀྱི་དབུ་ཚུགས་ཀྱང་སྤྲུལ་སྐུ་གཞན་ཕན་ནི་སྐུ་གཤེགས་པ་དང་།
མི་ཕམ་སྤྲུལ་སྐུ་དགུང་གྲངས་བདུན་ཅུ་ཡར་བརྒལ་ཏེ་དབུ་འཛིན་ཞིང་འཁྱག་ལྟོགས་ཁྱད་གསོད་ཀྱིས་ཨར་ལས་
དབུ་བཙུགས། ལོ་ངོ་གསུམ་གྱི་རིང་ལ་ད་ལྟའི་གཉེར་ཁང་རུང་ཁང་འདི་དང་། གྲྭ་ཁང་གཅིག་བཞེངས། སྤྱི་
ལོ་༡༩༨༦ལོར་སྤྲུལ་སྐུ་མི་ཕམ་དགོངས་པ་རྫོགས། དེ་ནས་གྲྭ་རྒན་སྤྱི་དང་ཁྱད་པར་དགོན་འདིར་ཐོག་མཐའ་
བར་གསུམ་ལ་དྲིན་ཆེ་བ་གྲྭ་རྒན་ཚེ་རིང་ཆོས་འཕེལ་ལགས་ནས་སྐུ་སྲོག་ལ་མ་བལྟོས་པའི་དགོན་པར་ཞབས་
ཕྱི་བསྒྲུབས། ལྷག་པར་དུ་དགོན་པའི་དོ་དམ་ཐད་ལ་ཀེན་ཐོག་བཀའ་བརྒྱུད་ནས་ངལ་བ་ཁྱད་གསོད་ཀྱིས་
འདུ་ཁང་རྙིང་པ་ཞིག་གསོ་བྱས། དེའི་ཕྱི་ཁོག་གྲུབ་པ་དང་། སྔ་ཕྱིར་༡༩༩༡དང་༡༩༩༢ལ་གྲྭ་རྒན་གཉིས་པོ་
སྐུ་གཤེགས། དེ་ནས་བཟུང་ད་ལྟ་༢༠༠༧བར་མཁན་སྨོན་ལམ་ལགས་ནས་དགོན་པའི་འགན་ཡོངས་རྫོགས་
འཁུར་བ་དང་། དེའི་སྔ་ལོ་དེར་སྤྲུལ་གཞན་ཕན་ཁྲིར་བཀོད། འདུ་ཁང་ནང་གི་བྱ་བ་དང་། ཐོག་ཁའི་མགོན་
102 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



ཁང་སོགས་ལེགས་གྲུབ་ཟིན། སྤྱི་ལོ་༡༩༩༥ལོར་སྒྲུབ་སྡེ་
བཙུགས་ཏེ་མཐུན་རྐྱེན་ཚང་མ་གསར་དུ་བསྐྲུན། ད་ལྟའི་བར་
སྒྲུབ་གྲྭ་བ་དགུ་རྒྱུན་ཆགས་སུ་བཞུགས། ༢༠༠༣ལོར་བཤད་
གྲྭ་གསར་དུ་བཙུགས་པ་ནས་ད་ལྟ་བཤད་གྲྭ་བ་ཉི་ཤུ་ལྷག་ཙམ་
ཡོད། གྲྭ་པ་གཞན་བརྒྱད་ཅུ་གྱ་བཞི་ཙམ་བཅས་སོ། །
སྒྲུབ་མཆོད་ཁག་གི་སྐོར། བོད་ཟླ་དང་པོའི་ནང་སྤྱན་རས་
གཟིགས་རིགས་སྔགས་གསེར་ཕྲེང་འབུམ་སྒྲུབ་ཉིན་བརྒྱད་
དང་། བོད་ཟླ་གསུམ་པའི་ནང་འཕྲལ་དགོས་ཆོས་བཀའ་རྡོར་
སེམས་ཉིན་གསུམ། བོད་ཟླ་བཞི་པའི་ནང་བདེ་མཆོག་དྲུག་
ཅུ་རྩ་གཉིས་མ་དང་ཕག་མོའི་སྒྲུབ་མཆོད་ཉིན་གསུམ། བོད་
ཟླ་ལྔ་པའི་ཚེས་བཅོ་ལྔའི་ཉིན་ནས་བཟུང་ལྷ་བསངས་ཉིན་དྲུག
བླ་མ་མཆོད་པ་ཉིན་ལྔ། གནས་ཆོག་ཉིན་དྲུག ཚེ་ཆོག་ཞི་བ་
ལྷ་མང་ཉིན་བདུན། མི་འཁྲུགས་པ་ཉིན་གསུམ། ཐར་ཆོག་
ཉིན་གཉིས་བཅས་ཀྱིས་གྲོལ། བོད་ཟླ་དགུ་པའི་ཚེས་གསུམ་
ནས་གྲ་སྒྲིགས་པའི་གནམ་སྟོང་ཉིན་གྲོལ་བའི་མགོན་པོ་སྒྲུབ་
ཆེན། བོད་ཟླ་བཅུ་གཅིག་པའི་ནང་ཉི་ལྡོག་ཚེ་བདག་ཉིན་
གསུམ། བོད་ཟླ་བཅུ་གཉིས་པའི་ནང་དགུ་གཏོར་ལ་འབའ་
ཆོག་རྒྱས་པ་ལྷ་བཤད་བཅས་ཉིན་གསུམ་སོགས་འཚོགས་
དགོས། ད་ལྟ་དགོན་འདིར་མཁན་སྤྲུལ་དངོས་ཡོད་པ། སྤྲུལ་
སྐུ་གཞན་ཕན། མཁན་སྨོན་ལམ། མཁན་དཀར་དགའ།
མཁན་ཚེ་བརྟན་རྡོ་རྗེ། མཁན་སངས་རྒྱས་ཚེ་རིང་། མཁན་
ངག་དབང་ཕན་བདེ་བཅས་ཡོད། །
རྟེན་སྐུ་གསུང་ཐུགས་རྟེན། གྲྭ་རྒན་རྣམས་དང་དད་ལྡན་
མང་ཚོགས་རྣམ་པའི་དྲིན་ལས། གནའ་རྫས་རྙིང་པ། ཞལ་
༠ གསེར་ཟངས་ལས་གྲུབ་པའི་སྟོན་པའི་སྐུ་འདྲ།
103



காலமலைமலைமலை
104 பேரமனமுழுவவரராக



ཐང་བརྒྱ་ལྷག་ཙམ་དང་། སྐུ་འདྲ་ལྔ་བཅུ་ལྷག རོལ་སིལ་ཉི་ཤུ་ཙམ་སོགས་ཡོད། དགོན་འདིའི་དགོན་ལག་ནི།
སྐུ་ཚེ་མཛད་དགོན། འབམ་ས་མདུན་ཁང་དགོན། རྩེས་ས་འཐབ་ར་དགོན། ཁྲོ་གཏམ་དགོན། སྤུ་ལི་དགོན།
མཚེ་བ་དགོན། རྫོང་སྐུ་འབུམ་བྱམས་པ་དགོན། ཨ་ཀཱ་རི་ཁྲོད། དགོན་བྲག་རི་ཁྲོད། ཁྲ་མོ་གནས་སྐུ་རྒྱབ་ལྷ་
ཁང་སོགས་ཡོད་ཀྱང་དེང་སྐབས་སླར་གསོ་ཐུབ་མེད་པ་བཅས་སོ། །
དགོ འོ་དེ་གའི་མཁན་སྨོན་ལམ་ལགས་ཀྱི་ཕྱག་བྲིས་ད་གསུང་རྒྱུན་བཞིན་
དག འོ་དེ་གར་སྤྱི་ལོ་༢༠༠༧ལོའི་ཟླ་༩པའི་ཚེས་༡༣ཉིན་བྲིས།
༠ མཁན་སྨོན་ལམ་མཆོག་དང་ཁོང་གིས་གསོ་སྐྱོང་གནང་བའི་གསར་བུ་འགའ།



17
སྐུ་ཚེ་དགོན།
，
བོད་ལྗོངས་འཇོ་མདའ་རྫོང་གཏེར་སྟོན་ཆུས་གདུག་གྲ་ཤང་ཁུལ་དུ་ཡོད་པའི་སྐུ་ཚེ་དགོན་ནི། ཁམས་པ་
སྒར་གྱི་དགོན་ལག་ཅིག་ཡིན་ཅིང་། ཐོག་མར་ཁམས་ཀརྨ་བསྟན་འཕེལ་གྱི་ཐུགས་སྲས། ཆོས་ཀྱི་དབང་ཕྱུག་
གིས་ཕྱག་བཏབ་སྟེ་དགོན་པའི་མཚན་ཡང་སྐུ་ཚེ་དགོན་ཞེས་གསོལ། དེ་ནས་ད་ལྟའི་སྐུ་ཕྲེང་བརྒྱད་པ་ཆོས་
ཀྱི་འབྱུང་གནས་བར་གྱི་སྐུ་ཕྲེང་ན་རིམ་དུ་བྱོན་ཏེ་གདན་ས་བསྐྱངས། ཆོས་ཀྱི་དབང་ཕྱུག་སྐུ་ཕྲེང་དྲུག་པ་ངག་
དབང་ཆོས་འཕེལ་གྱི་སྐབས། བྱང་ཕྱོགས་ནས་དགེ་འདུན་རྒྱ་མཚོ་ཞེས་པ་ཞིག་གདན་ས་འདིར་ཕེབས་ཏེ་
དགོན་འདི་གར་བླ་མའི་དྲུང་དུ་གདམས་ངག་རྫོགས་པར་གསན། ཟབ་ཆོས་ཐུགས་དམ་ལྷ་དགུ་ལ་སོགས་པའི་
སྒྲུབ་པ་མཐར་ཕྱིན་པ་མཛད། མཐར་གདན་ས་དེ་གར་དགོངས་པ་རྫོགས། དེའི་ཡང་སྲིད་སྒྲུབ་དབང་ཤཱཀྱ་ཤྲཱིའི་
ཐུགས་སྲས་རིན་ཆེན་ཀུན་ལྡན་ཞེས་པ་ཞིག་གིས་གདན་ས་བསྐྱངས། དེའི་ཡང་སྲིད་སྒྲུབ་དབང་ཤཱཀྱ་ཤྲཱིའི་སྐུ་
ཚ་སྤྲུལ་སྐུ་བདེ་ཆེན་འགྱུར་མེད། དེའི་ཡང་སྲིད་ད་ལྟ་ངོས་འཛིན་ཐུབ་མེད། ། །
དགོན་འདིའི་བསྟན་བདག་བླ་རྒན་སྤྲུལ་སྐུ་སྐུ་ཕྲེང་བདུན་པ་ངག་དབང་རྣམ་རྒྱལ་དང་། དགེ་འདུན་རྒྱ་མཚོ་
སྐུ་ཕྲེང་གཉིས་པ་རིན་ཆེན་ཀུན་ལྡན་གཉིས་ཀྱི་སྐབས་སློབ་ཚོགས་མང་དུ་འདུས་པའི་གཙོ་བོ་ཅི་གྲྭ་ཀླུ་རྒྱལ་ཞེས་
པ་ཞིག་དགོན་འདི་གར་ཚེ་དང་སྒྲུབ་པ་མཉམ་པར་བཞུགས། མཐར་གདན་ས་དེ་གར་དགོངས་པ་རྫོགས། དེའི་
106 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



ཡང་སྲིད་ཁམས་སྤྲུལ་དོན་བརྒྱུད་ཉི་མར་ཞུས་པས། དཔལ་
བསམ་རྒྱ་མཚོ་ཞེས་པ་དེ་ཉིད་ངོས་འཛིན་གནང་། དེའི་ཡང་
སྲིད་སྐུ་ཕྲེང་གསུམ་པ་བསྟན་པའི་རྒྱལ་མཚན་མཆོག་ནི་ད་ལྟ་
ཀློག་པ་ཐོས་བསམ་ལ་བརྩོན་བཞིན་བཞུགས། བླ་རྒན་སྐུ་ཕྲེང་
བརྒྱད་པ་ཆོས་ཀྱི་དབང་ཕྱུག་མཆོག་དེང་སྐབས་གནས་ཁང་
དགེ་འདུན་སུམ་ཅུ་ཙམ་གྱི་དབུ་འཛིན་ངོས་སྒྲུབ་པ་ཉམས་ལེན་
ལ་བཞུགས། རིག་གནས་གསར་བརྗེའི་སྐབས་འཐོར་བརླག་
ཏུ་སོང་བའི་དགོན་འདི་ཉིད་ཀྱང་སྤྱི་ལོ་༡༩༨༦ལོ་ཡས་མས་
ནས། སྤྲུལ་སྐུ་དཔལ་བསམ་དང་། སྤྲུལ་སྐུ་ཆོས་འབྱུང་། སྤྲུལ་
སྐུ་བདེ་ཆེན་འགྱུར་མེད། བླ་རྒན་གུར་དྲགས་སོགས་ཀྱི་གཙོ་
འགན་འོག་འདུ་ཁང་དང་། གཉེར་ཁང་། སྒྲུབ་ཁང་། དེ་མིན་
ལྷ་ཁང་ཁག་དང་། སྤྱི་ཁང་གྲྭ་ཤག་སོགས་སླར་གསོ་ཞུས་ཏེ་ད་
ལྟ་སྤྲུལ་སྐུ་གཉིས་དང་། གྲྭ་བཙུན་སུམ་ཅུ་ཙམ་གྱིས་གདན་ས་
འཛིན་བཞིན་ཡོད། །
སྒྲུབ་མཆོད་ཁག་གི་སྐོར། འབྲུག་པའི་བླ་མ་མཆོད་པ། ཚེ་
བདག རྒྱལ་བ་མི་འཁྲུགས་པ། ཞི་ཁྲོ་སོགས་རང་ལུགས་ཀྱི་
སྔར་སྲོལ་རྣམས་མ་ཉམས་གོང་སྤེལ་དང་། ཉམས་པ་སླར་གསོ་
མཛད་བཞིན་པ་བཅས་སོ། །
o སྐུ་ཚེ་དགོན་གྱི་སྤྲུལ་སྐུ།
༠ དགོན་དེའི་དགེ་འདུན་པ།
མཁན་ལྷ་དབང་རྡོ་རྗེས་ག ན ང་
བའི་ལ་རྒྱུས ་ཤི ག ་དང་རང་ཉིད་ཀྱིས་
མཐོང་ཐོས་རྣམས་མཉམ་དུ་སྤྱི་ལོ་
༢༠༠༧ལོའི་ཟླ་༩པའི་ཚེས་༡༥ཉིན་བྲིས།
o དགེ་འདུན་པ་དང་མཉམ་
དུ་འཚོ་བའི་རི་དྭགས།



18 38ཕུ་དགོན།
བོད་ལྗོངས་འཇོ་མདའ་རྫོང་གི་ཁོངས་སུ་གཏོགས་པའི་དྷི ཕུ་དགོན་ནམ། དྷི དགོན་རྣམ་འདྲེན་ཐར་པ་
གླིང་དགོན་འདི་ནི། ཐོག་མར་ཁམས་ཀརྨ་བསྟན་འཕེལ་གྱི་ཞལ་སློབ་ཚོགས་བརྒྱ་བླ་མ་གྲུབ་དབང་སྨོན་ལམ་
དབང་ཕྱུག་གམ། སྨོན་ལམ་རྒྱ་མཚོས་ཕྱག་བཏབ། དེ་ཡང་ཚོགས་བརྒྱ་བླ་མ་གྲུབ་དབང་སྨོན་ལམ་དབང་ཕྱུག་
དེ་ཉིད་ནི་ཐོག་མར་ཚོགས་བརྒྱ་སྒར་གྱི་མཆོད་དཔོན་ཞིག་ཡིན། སྐབས་དེར་ཁོང་ལ་མཆོད་ཆ་བགོ་སྐལ་དུ་
གཏེར་དུང་ངོ་མཚར་ཅན་ཞིག་ཡོད་པ་ད་ལྟའང་མཇལ་རྒྱུ་ཡོད། རྗེ་དེ་ཉིད་ནས་ཐོག་མར་གནས་འདིར་དགོན་
པ་གསར་བཞེངས་སྐབས་ས་འདུལ་མཛད་དུས་སུ། འོག་གཞི་ས་ཐམས་ཅད་གཡོ་ཞིང་དྷི༔ ཁོ་ནའི་སྒྲ་གྲགས་
པས། ཡུལ་སྡེ་ཀུན་གྱིས་དགོན་པའི་མིང་ལ་དྷི ཕུ་དགོན་ཞེས་བརྗོད་པར་གྲགས། །
སྒྲུབ་མཆོད་ཁག་གི་སྐོར། ཅོག་རོ་གཏེར་ཆེན། ཕག་མོའི་སྒྲུབ་པ། བདེ་མཆོག་གི་སྒྲུབ་པ། འབྲུག་པའི་
བླ་མ་མཆོད་པ། བརྟན་གཉིས། མི་འཁྲུགས་པའི་ཆོ་ག འཇའ་ཚོན་ཞི་ཁྲོ། སྤྱི་འདུས་དྲག་སེང་བཟློག་སྒྲུབ།
ཚེས་བཅུའི་གར་འཆམ་ཆེན་མོ་སོགས་ལོ་རེར་རྒྱུན་ཚོགས་ཉིན་བདུན་ཅུ་ལྷག་ཙམ་འཚོག་གི་ཡོད། སྐབས་དེར་
གཙོ་བོ་ཆོ་ག་ཕྱག་ལེན་རྣམས་ཁམས་པ་སྒར་ནས་ཆོག་ཁྲིད་ཞུ་བ་དང་། ཟབ་ལམ་ནཱ་རོ་ཆོས་དྲུག་གི་སྒྲུབ་གྲྭ་
རྒྱུན་ཆགས་སུ་ཡོད་པའི་ཁྲིད་ལུང་རྣམས་འཛི་སྒར་དགོན་ནས་ཞུ་སྲོལ་ཡོད་པ་བཅས་སོ། །
བླ་རབས་ཀྱི་སྐོར། རིག་གསར་གྱི་སྔོན་དུ་དགོན་འདིར་གྲུབ་དབང་སྨོན་ལམ་དབང་ཕྱུག་སྐུ་ཕྲེང་དང་པོ་
ནས་ད་ལྟའི་སྐུ་ཕྲེང་དགུ་པ་དཔལ་ལྡན་ཆོས་སྐྱོང་དོན་བརྒྱུད་བསྟན་འཛིན་དཔལ་བཟང་པོའི་བར་དང་། བླ་རྒན་
108 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



སྤྲུལ་སྐུ་སྐུ་ཕྲེང་དྲུག རིག་ལྡན་སྤྲུལ་སྐུ་སྐུ་ཕྲེང་དྲུག སྤྲུལ་སྐུ་
པདྨ་རབ་རྒྱས་སྐུ་ཕྲེང་གཉིས་བཅས་བླ་ཁག་བཞི་ཡོད་པ་ཚང་
མ་དགོན་པར་བཞུགས། སྐུ་ཕྲེང་རེ་རེའི་མཚན་དང་མཛད་
རྣམ་སོགས་ནི་ད་ལྟ་མ་རྙེད། རིག་གནས་གསར་བརྗེའི་རྗེས་
སུ་དགོན་སྡེ་བཞེངས་རྒྱུའི་ཆོག་མཆན་ཐོབ་སྟེ་དགོན་དེ་གའི་
སྤྲུལ་སྐུ་དཀོན་མཆོག་བསྟན་པ་མཆོག་ནས་གཙོ་འགན་བཞེས་
ཏེ་དགོན་པ་སླར་གསོ་ཞུས། གྲྭ་གསར་ཁག་བསྡུ་རུབ་མཛད་
དེ་གདན་ས་བསྐྱངས། འོན་ཀྱང་ཕྱི་ནང་གི་འགལ་རྐྱེན་འོག་
སྤྲུལ་སྐུ་དཀོན་མཆོག་བསྟན་པ་ཕྱིས་དགོན་པ་ནས་བྲལ་ཏེ་ད་ལྟ་
གཟིམ་ཁང་དུ་བཞུགས། དེང་སྐབས་རང་དགོན་དུ་རིགས་ལྡན་
སྤྲུལ་སྐུ་དང་། སྤྲུལ་སྐུ་དོན་བརྒྱུད་བསྟན་འཛིན་རྣམ་གཉིས། གྲྭ་
བཙུན་ཉི་ཤུ་རྩ་གྲངས་ཀྱིས་སྔར་སྲོལ་ལྟར་ཆོས་ཕྱོགས་བྱེད་སྒོ་
ཁག་མ་ཉམས་གོང་སྤེལ་དང་། ཉམས་པ་སླར་གསོ་མཛད་དེ་
གདན་ས་སྐྱོང་བཞིན་པ་བཅས་སོ། ། །
མཁན་ལྷ་དབང་རྡོ་རྗེས་གནང་བའི་ལོ་རྒྱུས་ཤིག་དང་དག སྡེ་དེ་གའི་དམངས་
བདག་གི་གསུང་རྒྱུན་མཉམ་དུ་སྤྱི་ལོ་༢༠༠༧ལོའི་ཟླ་ པའི་ཚེས་༡༤ཉིན་བྲིས།
༠ འདུ་ཁང་ནང་གི་སྐུ་འདྲའི་ཆ་ཤས་ཙམ།
༠ དགོན་དེ་གའི་བླ་སློབ་རྣམས།



19 མཁར་མགོ་དགོན།
།སT
!
བོད་ལྗོངས་འཇོ་མདའ་རྫོང་ས་དཀར་ཤང་ཁོངས་སུ་ཆགས་པའི་མཁར་མགོ་དགོན་ནི། ཐོག་མར་ཁམས་
པ་ཀུན་དགའ་བསྟན་འཛིན་གྱི་དངོས་སློབ། ཨ་མཁར་ལྷན་སྐྱེས་བདེ་ཆེན་རྡོ་རྗེས་ཕྱག་བཏབ་པ་ནས་ད་བར་
ལོ་ངོ་བཞི་བརྒྱ་ལྷག་གི་ལོ་རྒྱུས་ལྡན། རྗེ་དེ་ཉིད་ནས་གདན་ས་འདིར་སློབ་ཚོགས་མང་དུ་བསྐྱངས་ཏེ་ཡུན་རིང་
བཞུགས། མཐར་ཁོང་དང་སྲས་མོ་སྲས་དང་བཅས་པ་འཇའ་ལུས་སུ་ཕེབས་པ་སོགས་ཀྱི་ལོ་རྒྱུས་ལྡན། ། །
སྐུ་ཕྲེང་གཉིས་པ། དེའི་ཡང་སྲིད་སྔགས་པ་ནམ་མཁའ་བསམ་འགྲུབ་གདན་སར་ཕེབས། ཁོང་ཡང་རྫུ་
110 ཁམས་ང་ཉག་ཆུ་ཁུལ་གྱི་དགོན་སྡེའི་སྐོར།



o དགོན་དེའི་བསྟན་བདག་བླ་མ་འགྲོ་
འདུལ་ཐུགས་རྗེ་འོད་གསལ་མཆོག
འཕྲུལ་ལ་མངའ་བརྙེས་པས་སྲ་མཁྲེགས་རྡོ་ལ་ཞབས་རྗེས་
བཞག་པ་དང་། གཙང་པོའི་ཆུ་ཁར་མི་བྱིང་བར་ཕེབས་འགྲོ་
བ་སོགས་ངོ་མཚར་ཆེ་བའི་ལོ་རྒྱུས་མང་དུ་ཡོད། སྐུ་ཕྲེང་
གསུམ་པ་དཔལ་ལྡན་ཆོས་ཀྱི་ལྷུན་འགྲུབ། སྐུ་ཕྲེང་བཞི་པ་དང་
ལྔ་པ་གཉིས་ཀྱི་མཚན་མི་གསལ། སྐུ་ཕྲེང་དྲུག་པ་ཚེ་དབང་
ལྷུན་གྲུབ་སོགས་ན་རིམ་དུ་བྱོན་ཏེ་གདན་ས་བསྐྱངས། ཡང་
ཚེ་དབང་ལྷུན་གྲུབ་ཀྱི་སྐུ་དུས་སུ། དགོན་འདིར་འཇམ་གྲགས་
སྤྲུལ་སྐུ་ཞེས་པ་ཞིག་བྱུང་། མཚན་གཞན་འགྲོ་འདུལ་ཐུགས་རྗེ་
དབང་ཕྱུག་ཀྱང་ཟེར། རྗེ་འདི་ཉིད་ནི་མི་ཉག་མ་ཧཱ་པཎྜི་ཏ་དང་།
ཁམས་བསྟན་པའི་ཉི་མ། རྗེ་ཚེ་དབང་པདྨ་བཛྲ། འཇམ་
དབྱངས་མཁྱེན་བརྩེ་དབང་པོ། སྒྲུབ་དབང་ཚོགས་གཉིས།
ཀོང་སྤྲུལ་བློ་གྲོས་མཐའ་ཡས་སོགས་བླ་མ་བཞི་བཅུ་ལྷག་བསྟེན་
ཅིང་། དེའི་ནང་ནས་གཙོ་བོའི་བླ་མ་ཁམས་བསྟན་པའི་ཉི་མ་
མཛད་ཀྱི་ཡོད། དེ་སྔོན་ཀོང་སྤྲུལ་ཡོན་ཏན་རྒྱ་མཚོ་དང་། ཨོ་
རྒྱན་བསམ་གཏན་སོགས་བླ་མ་མང་པོས་རིགས་གསུམ་མགོན་
པོའི་རྣམ་འཕྲུལ་དུ་ལུང་བསྟན་མཛད། རྗེ་འདི་ཉིད་ཀྱི་ཉམས་
ལེན་གཙོ་བོ་ནི་བྱང་ཆུབ་སེམས་ཀྱི་ཉམས་ལེན་མཛད་པ་དང་།
འདས་མ་འོངས་སོགས་ཀྱི་མངོན་ཤེས་གསལ་ལེར་མཁྱེན།
མཁས་དང་གྲུབ་པའི་བླ་མ་འདི་ཉིད་སྐུ་ཚེའི་སྨད་སྤྱན་སྔ་རི་ཁྲོད་
དུ་སྒྲུབ་པ་ཉམས་ལེན་ཁོ་ན་མཛད་ཅིང་བཞུགས་པས་སྒྲུབ་པ་
ཐོབ་པའི་སློབ་ཚོགས་ཀྱང་། བེ་རོ་མཁྱེན་བརྩེ། ཟུར་མང་དྲུང་
པ༑ རོལ་པ་རྡོ་རྗེ། ཁྲ་མགོའི་སྐྱབས་མགོན། ཟུར་མང་མཁན་
པོ༑ ཁམས་སངས་རྒྱས་བསྟན་འཛིན། ཁུ་ནུའི་བླ་མ་བསྟན་
འཛིན་རྒྱ་མཚོ། རྒྱ་གར་བླ་མ། བླ་མ་རིག་ལྡན། རྟོགས་ལྡན་
ཆོས་ལེགས། ཤོག་མོ་ཀུན་དགའ་རྣམ་རྒྱལ། འབྲས་སྤུངས་
དགེ་བཤེས། ཟུར་མང་དགེ་བཤེས། དིལ་མགོ་མཁྱེན་བརྩེ་



སོགས་མཆོག་ཏུ་གྱུར་པའི་སློབ་མ་མང་དུ་བྱུང་། ཁོང་གིས་མཛད་པའི་གསུང་འབུམ་པོད་དགུ་ཙམ་ཡོད་ཀྱང་
དུས་རྐྱེན་འོག་འཐོར་བརླག་ཏུ་སོང་ཟིན། མཐར་སྤྱན་སྔ་རི་ཁྲོད་ཀྱི་སྒྲུབ་ཁང་གོང་མར་དགོངས་པ་རྫོགས། སྐུ་
ཕྲེང་གཉིས་པ་འགྲོ་འདུལ་ཐུགས་རྗེ་དབང་པོ་མཆོག་ནི། ཀརྨ་པ་མཁའ་ཁྱབ་རྡོ་རྗེས་ངོས་འཛིན་གནང་། རིམ་
བཞིན་ཞེ་ཆེན་ཀོང་སྤྲུལ་དང་
། ཁམས་སྤྲུལ་སྐལ་བཟང་དོན་བརྒྱུད་ཉི་མ། གང་ཤར་མཁན་པོ། ཨ་ཎི་ཡེ་པུག་
སོགས་བསྟེན་ཏེ་མཁས་སྒྲུབ་གཉིས་ལྡན་གྱི་བླ་མ་ཞིག་ཏུ་གྱུར། སྐུ་ཕྲེང་གསུམ་པ་འགྲོ་འདུལ་ཐུགས་རྗེ་འོད་
ཟེར་ནི་རྗེ་བཙུན་མི་ལའི་སློབ་དཔོན་བླ་མ་ཡོན་ཏན་རྒྱ་མཚོ་དང་། ལྷ་ཐོག་རྒྱལ་པོ་གཉིས་ཀྱི་རྒྱུད་ལས་ཆད་པ་
རི་མོ་རྟ་མགྲིན་ལྷ་དར་དང་། མ་གཡང་མཚོ་གཉིས་ཀྱི་སྲས་སུ་སྤྱི་ལོ་༡༩༦༡ལོར་སྐུ་འཁྲུངས། རིམ་བཞིན་
དིལ་མགོ་མཁྱེན་བརྩེ་དང་
། མཁན་པོ་ཀརྨ་ཚེ་བརྟན། ཁམས་པ་རྟོགས་ལྡན་ཨ་མཁྲེང་། ཨ་འཛོམ་རིན་པོ་ཆེ།
རྒྱལ་དབང་སོགས་རིས་མེད་ཀྱི་བླ་མ་དུ་མ་བསྟེན་ཏེ་མཁས་པར་གྱུར། ཁོང་ནས་འཐོར་བརླག་ཏུ་སོང་བའི་
མཁར་མགོ་དགོན་སླར་གསོ་མཛད་དེ་གྲྭ་བཙུན་བདུན་ཅུ་ལྷག་ཙམ་གསོ་སྐྱོང་མཛད་པ་དང་། མ་ཟད་དགོན་དེ་
གའི་འཚོ་བའི་འགྲོ་སོང་ཡང་གནང་གི་ཡོད། དེང་སྐབས་དགོན་དེར་སྟོན་པ་ཐོག་ཚད་གསུམ་ལྡན་སོགས་སྐུ་
འདྲ་ཁག་གསར་བཞེངས་མཛད་ཡོད། །
ཁོང་ནས་གསར་དུ་བཏབ་པ་དང་ཉམས་གསོ་ཞུས་པའི་དགོན་སྡེ་ཁག་གི་སྐོར། རྒྱ་ནག་པད་མ་སི་ལ་
དགོན་སྡེ་ཞིག་བཏབ་སྟེ་བཤད་གྲྭ་བཙུགས། དཀར་བདེ་ཆེན་གཙུག་ལག་ཁང་གསར་བཞེངས་མཛད། ཁམས་
ལུང་མཐོང་སྒྲོལ་མ་རི་ཁྲོད་སླར་གསོ་ཞུས། སྤྱན་སྔ་རི་ཁྲོད་དུ་སྒྲུབ་ཁང་བཏབ། སེང་གེ་གནང་རྫོང་དགོན་
གསར་བཞེངས་མཛད། གནམ་ཉམས་སྣང་དགོན་དུ་ཕེབས།ཡུན་རིང་བཞུགས་ཏེ་ལྷ་ཁང་ཁག་གསར་
བཞེངས་མཛད།མཙུན་མ་ཚོར་ཕྱག་ཆེན་སོགས་ཟབ་ཁྲིད་གནང་བ་དང་བདེ་ཆེན་ཞིང་སྒྲུབ་ཀྱི་སྒྲུབ་པ་
འཚོགས་པ་སོགས་མཛད་འཕྲིན་བསྐྱངས། ད་ལྟ་ཀརྨ་པ་ཞྭ་དམར་གྱི་ཕོ་བྲང་སླར་གསོ་གནང་བཞིན་
པ་བཅས་སོ།།
དག རེ་དེ་གའི་སླམ་འགྲོ་འདུལ་ཐུགས་རྗེ་འ དེ་གསལ་གྱི་གསུང་རྒྱུན་ལྟར་སྤྱི་ལོ་ན༠༠༧ལོའི་ཟླ་༩པའི་ཚེས་༧ཉིན་བྲིས།
112 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



O མཁར་མགོ་དགོན་གྱི་སྒྲུབ་ཁང་།
As****
***
*
****
**སt
t ༠



20 སྤྱན་སྔ་རི་ཁྲོད།
° སྤྱན་སྔ་རི་ཁྲོད་ཀྱི་སྒྲུབ་ཕུག་དུང་དཀར་དབྱིབས་ཅན།
བོད་ལྗོངས་འཇོ་མདའ་རྫོང་ས་དཀར་ཤང་ཁོངས་སུ་ཆགས་པའི་སྤྱན་སྔ་རི་ཁྲོད་ནི་འབྲུག་མཁར་མགོ་
དགོན་ནས་སྤྱི་ལེ་གཉིས་ཙམ་གྱི་སར་སོང་ན་སླེབས་ཐུབ། དགོན་གནས་འདི་ཆགས་ཡུལ་གྱི་གནས་རི་ནི་བདེ་
མཆོག་ཡབ་ཡུམ་དང་། ཛམ་བྷ་ལ་ནག་པོ་སོགས་ཀྱི་ཚུལ་དུ་ཡོད་པ་མ་ཟད། སློབ་དཔོན་པདྨ་སོགས་གྲུབ་
ཆེན་དུ་མས་བྱིན་གྱིས་བརླབས་པའི་གནས་མཆོག་ཅིག་ཀྱང་ཡིན། སྤྱན་སྔ་སྒྲུབ་ཕུག་ནི་གནས་རི་དེའི་ལྟེ་བར་
དུང་དཀར་རང་བྱོན་ཞེས་བྲག་རི་དུང་དཀར་གྱི་དབྱིབས་ཅན་ཞིག་གི་ཁོག་ནང་དུ་ཆགས་ཡོད། སྒྲུབ་ཕུག་དེར་
སྔོན་འཇམ་གྲགས་སྐུ་ཕྲེང་དང་པོ་འགྲོ་འདུལ་ཐུགས་རྗེ་དབང་ཕྱུག་སྐུ་ཚེའི་སྨད་དུ་ནཱ་རོའི་ཆོས་དྲུག་དང་ཕྱག་
ཆེན་སོགས་ཀྱི་སྒྲུབ་པ་ལ་བཞུགས་ཏེ་སློབ་ཚོགས་མང་དུ་འདུས་པ་རྣམས་སྨིན་པར་མཛད་པ་སོགས་ཀྱི་ལོ་
རྒྱུས་ལྡན། །
དེང་སྐབས་གནས་འདིར་བླ་མ་འཇམ་དབྱངས་ཚེ་རིང་རིན་པོ་ཆེ་བཞུགས་ཡོད། དེ་ཡང་བླ་མ་འཇམ་
དབྱངས་ཚེ་རིང་རིན་པོ་ཆེ་མཆོག་ནི་འབྲུ་སེ་ལུང་དུ་སྐུ་འཁྲུངས་པ་དང་། དགུང་ལོ་ཆུང་ངུ་ནས་ཆོས་སྒོར་
ཞུགས་ཏེ་རྩ་བའི་བླ་མ་གཙོ་ཆེ་བ། བླ་མ་རིགས་ལྡན་དང་། སྒྲུབ་ཆེན་ཀར་ནོར་རིན་པོ་ཆེ། འགྲོ་འདུལ་ཐུགས་
114 ཁམས་དང༌ནག་ཆུ་ཁུ ལ་གྱི་དགོན་སྡེའི་སྐོར།



རྗེ་འོད་ཟེར་སོགས་བསྟེན་ཅིང་མཁས་པར་གྱུར། ལྷག་ཏུ་
པར་དུ་རིགས་ལྡན་སྤྲུལ་སྐུ་ལས་ནཱ་རོའི་ཆོས་དྲུག་གསན་
ཏེ་དགུང་ལོ་བཅུ་གསུམ་ནས་ནཱ་རོ་ཆོས་དྲུག་གཙོ་བོར་
མཛད་པའི་སྒྲུབ་པ་ཉམས་ལེན་དུ་བཞུགས། ད་ལྟ་དགུང་
ལོ་དོན་གསུམ་དུ་ཕེབས་ཡོད། བླ་མ་འདི་ཉིད་ཀྱིས་སྒྲུབ་
པ་མཛད་པའི་འབྲས་རྟགས་སུ་སྤངས་རྟོགས་ཀྱི་རྩལ་
རྫོགས་ཏེ། འགྲོ་བ་སྨྱོན་པ་མང་པོ་ལམ་སེང་སྨྱོ་ནད་ལས་
སྒྲོལ་བ་དང་། ཐན་པས་འཚེ་བའི་སྐབས་སྦྲང་ཆར་དབབ་
ནུས་པ། གནམ་འཐིབ་པའི་སྐབས་ལམ་སེང་དྭངས་ཐུབ་
པ། དྭངས་པའི་སྐབས་ལམ་སེང་འཐིབ་ཐུབ་པ་སོགས་
མཛད་པ་མང་དུ་མངའ་བས། མི་རྣམས་ཀྱིས་འབྲུག་པ་
ཀུན་ལེགས་གཉིས་པ་ཞེས་བརྗོད་སྲོལ་ཡོད། ཁོང་ནས་
སྤྱན་སྔ་རི་ཁྲོད་དུ་སྒྲུབ་ཁང་ཁག་གསར་བཞེངས་མཛད་དེ་
སྣོད་ལྡན་གྱི་སློབ་མ་རྣམས་ལ་ཟབ་ལམ་ནཱ་རོའི་ཆོས་དྲུག་
སོགས་ཀྱིས་རྒྱུད་སྨིན་པར་མཛད་པ་མ་ཟད། ཁོང་རང་
ཉིད་སྐུ་ཚེ་ཧྲིལ་པོར་སྒྲུབ་པ་ལ་བཞུགས་རྒྱུའི་དམ་བཅའ་
མཛད་ཡོད། །
ད་ལྟ་རི་ཁྲོད་འདིར་བླ་གྲྭ་བསྡོམས་དགུ་ཙམ་སྒྲུབ་པ་
ཉམས་ལེན་ཁོ་ནས་དུས་འདའ་བཞིན་བཞུགས་ཡོད་པ་
བཅས་སོ། །
oབླ་མ་འཇམ་དབྱངས་ཚེ་རིང༌། སྙིགས་དུས་ཀྱི་སྦས་པའི་རྣལ་འབྱོར།
བགྲང་བྱ་བཅུ་གཉིས་ནས་ཐར་ལམ་ཉུལ་ཞིང༌། ལྟ་བ་ཕྱག་རྒྱ་ཆེན་པོ་
ཉམས་སུ་བླངས། ད་ལྟ་དགུང་གྲངས་དོན་གསུམ་དུ་ཟིན་ཡང༌། ཁྱེད་
ཉིད་ཆོས་དྲུག་གི་རོལ་རྩེད་རེ་མཛད་དུས། ན་ཚོད་བཅུ་དྲུག་ལོན་
པ འི་ལུས་རྩལ་མཁན་ཞིག་ལྟར་སྣང་། ད་དུང་་་་་༌། །
བླ་མ་འཇམ་དབྱངས་ཚེ་རིང་རིན་པོ་ཆེ་དང་ཁོང་
གི་དངི་སློབ་མ་རྣམས་ཀྱི་གསུང་རྒྱུན་ལྟར་དག དེ་དེ་གར་
སྤྱི་ལོ་༢༠༠༧ལོའི་ཟླ་༠པའི་ཚེས་༨ཉིན་བྲིས།
ག ་དང་ས་སླབ་མ་རྣམས་ཀྱི་གསུང་རྒྱུན་ལྟར་ད ག ནི ་ ད ་གར་



21 སྟག་རྟ་བྲག་མགོ་དགོན།
བོད་ལྗོངས་སྨར་ཁམས་རྫོང་ཀླུང་ཤོད་ཤང་སྟག་ར་གྲོང་ཚོའི་ཁོངས་སུ་ཆགས་པའི་སྟག་ར་བྲག་མགོ་དགོན་
འདི་ཉིད་ནི་ཐོག་མར་དབུ་ནང་པ་སེང་གེ་མཆོག་ནས་རབ་བྱུང་བཅུ་གཅིག་པའི་ཤིང་ཕག་སྤྱི་ལོ་༡༦༣༥ལོར་
ཕྱག་བཏབ་ཅེས་ཆོས་འབྱུང་བཻཌཱུརྱ་སེར་པོའི་ཤོག་གྲངས་༥༡ལས་གསལ། བར་སྐབས་ཤིག་བར་འཇམ་དང་།
བེ་རི། གོ་འཇོ། གཉེར་རྒོད་སོགས་འཁྲུགས་ཏེ་འགྱུར་བ་སྣ་ཚོགས་བྱུང་། གང་ལྟར་དགོན་འདི་ཉིད་སྟག་
ར་བྲག་མགོ་དགོན་གྱི་སྐྱེ་བརྒྱུད་ཀྱིས་སྐྱོང་ཞིང་། གཞིས་དགོན་སྔགས་ལུགས་གྲྭ་རྒྱུད་བློ་གསལ་གླིང་དང་།
བྱང་རྩེར་འགྲོ། གྲྭ་ཚད་བཅུ་སྐོར། རྒྱ་ནག་གི་རྒྱལ་རབས་གོང་མ་དབྱི་ཚུང་དུས་ལ་རབ་བྱུང་བཅུ་གཅིག་པའི་
ས་ཡོས་སྤྱི་ལོ་༡༦༣༩ལོར་བེ་རིའི་དམག་གིས་སྨར་ཁམས་རྫོང་གི་དགོན་སྡེ་ཚང་མ་མེ་ལ་བསྲེགས། དེ་རྗེས་
ཀརྨ་བཀའ་བརྒྱུད་ལ་རྒྱབ་སྐྱོར་ཡོང་ཆེད་རྫོང་ཁོང་དགོན་པ་སྟོད་པའི་བཙུན་པ་ཁག་གཅིག་བཙན་བཀའ་བཀུག་
སྟེ་བྲག་མགོ་དགོན་དུ་འཚོག་ཏུ་བཅུག་པ་དང་། གོ་འཇོ་ལྷ་ཐོག་རྒྱལ་པོའི་གཉེར་པའི་མི་བརྒྱུད་མཁན་ཟུར་
116 ཁམས་དང་ཉག་ཆུ་ཁུལ་གྱི་དགོན་སྡེའི་སྐོར།



སངས་རྒྱས་རིན་ཆེན་བྱང་གི་ཁམས་པ་དགོན་ནས་བླ་བསྐོས་མཛད་དེ་བྲག་མགོ་དགོན་པར་མངགས་པ་ནས་
དགོན་འདི་ཉིད་འབྲུག་པ་དཀར་བརྒྱུད་པའི་དགོན་སྡེར་བསྒྱུར། འོན་ཀྱང་འཇག་དམག་གིས་བེ་རི་དམག་དཔུང་
གཏོར་ཕམ་བཏང་བ་དང་། དེ་རྗེས་ཧོར་གུ་ཤྲི་ཧན་གྱི་སོག་དམག་སྨར་ཁམས་སུ་འབྱོར་བར་བརྟེན་དགོན་པ་དེ་
མིང་ཙམ་དུ་གྱུར་རོ། །
དབུ་ནང་པ་སེང་གེའི་སྐུ་ཕྲེང་གཉིས་པ་ནི་སྟག་ར་ཡུལ་གྲུབ་པ་ཚང་ཟེར་བའི་ཁྱིམ་དུ་ངག་དབང་བཟང་པོ་
ཟེར་བ་ཞིག་འཁྲུངས་པས་ཆུང་ནས་རྒྱལ་སྲས་དགོན་དུ་གྲྭ་པར་འཛུལ། སྐུ་ནར་སོན་པ་དང་རིམ་བཞིན་གྲྭ་ས་
འགྲིམས་ཏེ་གོ་འཇོ་བྱང་ཁམས་པ་དགོན་དུ་སློབ་གཉེར་ཡུན་རིང་མཛད་པས། མདོ་སྔགས་ཀུན་ལ་མཁས་པར་
གྱུར། ཕྱིས་སུ་འཕན་པོ་ལྷུན་འགྲུབ་རྫོང་ཁོངས་སྟག་ལུང་དགོན་དུ་ཆོས་ཞུགས་ལོ་མང་མཛད་ནས་སློབ་གཉེར་
ལེགས་པོ་བྱུང་བས་མཚན་ལ་ངག་གི་མིང་པོ་ཆོས་གྲགས་ཞེས་གསོལ། སྟག་ལུང་མ་སྤྲུལ་རིན་པོ་ཆེ་མཆོག་
ནས་ལུང་བསྟན་ལྟར་བྲག་མགོ་དགོན་དུ་ཕེབས་ཏེ། དགོན་དེ་ཉིད་སླར་གསོ་མཛད་ནས་གདན་ས་བསྐྱངས།
སྐབས་དེར་སྟག་ལུང་བཀའ་བརྒྱུད་པའི་སྲོལ་ཡང་མང་དུ་དར། ཁོང་གི་གཟིམ་ཁང་འབྲུག་པ་ཚང་ཡིན་པ་ལ་
བརྟེན་ནས་འབྲུག་པ་སྤྲུལ་སྐུ་ཞེས་གྲགས། སྐུ་ཕྲེང་གསུམ་པ་ངག་གི་དབང་ཕྱུག སྐུ་ཕྲེང་བཞི་པ་བསོད་ནམས་
༄༅ དཔལ་ཡེ་ཤེས་མགོན་པོའི་ཐང་རྙིང་། །
༠ བསྟན་སྲུང་ཇག་མེའི་ཐང་རྙིང་།



ཡེ་ཤེས། སྐུ་ཕྲེང་ལྔ་པ་ཆོས་ཀྱི་དབང་
ཕྱུག སྐུ་ཕྲེང་དྲུག་པ་སྨིན་ཕག་དགེ་
ལེགས། སྐུ་ཕྲེང་བདུན་པའི་མཚན་
མི་གསལ། སྐུ་ཕྲེང་བརྒྱད་པ་ངག་
དབང་ཆོས་གྲགས། སྐུ་ཕྲེང་དགུ་
པ་སྒོམ་ཆེན་རིག་འཛིན་ཆོས་འཛིན་
རྫོང་པ་ཁུལ་དུ་འཁྲུངས། སྐུ་ཕྲེང་
བཅུ་པ་སྐུ་འཚམས་པ་སྐལ་བཟང་
བསྟན་འཛིན་སྟག་ར་ཡུལ་གྱི་འབྲུག་
ཆུང་ཚང་དུ་འཁྲུངས། རྗེ་དེ་ཉིད་
སྐབས་བྲག་མགོ་དགོན་གྱི་འདུ་ཁང་
གསར་རྒྱག་གནང་། སྐུ་ཕྲེང་བཅུ་
གཅིག་རྣལ་འབྱོར་པ་དབང་འདུལ་
སྤང་མདའ་ཡུལ་ཁོངས་རྒྱས་འབྲོག་
ཚེ་སྒར་ཚང་དུ་འཁྲུངས། ཆབ་མདོ་
རི་བོ་ཆེའི་དགོན་དུ་ཐོས་བསམ་ཡུན་
རིང་མཛད། སྐུ་ཕྲེང་བཅུ་གསུམ་པ་
སྤྲུལ་སྐུ་ངག་དབང་རབ་གསལ་གོ་འཇོ་
གསང་སྐྱ་ཡུལ་དུ་རབ་བྱུང་བཅུ་དྲུག་
པའི་ས་འབྲུག་སྟེ་སྤྱི་ལོ་༡༩༢༨ལོར་སྐུ་
འཁྲུངས། དགུང་གྲངས་བཅུ་གཉིས་
སྐབས་ཁམས་སྤྲུལ་རིན་པོ་ཆེ་ནས་
ངག་དབང་རབ་གསལ་གྱི་ཡང་སྲིད་
དུ་ངོས་འཛིན་མཛད་དེ་བྲག་མགོ་
oའཐབ་རྩོད་ཁྲོད་ཀྱི་རིག་དངོས། གནའ་ཤུལ་དུ་ལྷག་པའི་གྱང་ངོས་ཀྱི་ལྡེབས་རིས། ད་ལྟ་ང་ཚོར་ དགོན་དུ་མངའ་གསོལ་ཞས།
དབང་བ་ནི་འདི་ཙམ་སྣང་། ད་དུང་ཆེས་རིན་ཐང་བྲལ་བའི་རིག་དངོས་དེ་དག་གང་དུ་ཡོད་དམ། །
དགོན་དུ་མངའ་གསོལ་ཞུས། དེ་
དེ་
རྗེས་ཁམས་པ་དགོན་དུ་ཐོས་བསམ་
118 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



མཛད་དེ་ཡུན་རིང་བཞུགས་པས་མཁས་པའི་གོ་འཕང་ཐོབ། ཕྱིས་རང་དགོན་དུ་བྱོན་ནས་གདན་ས་བསྐྱངས།
སྤྱི་ལོ་༡༩༦༠ ལོར་དགུང་གྲངས་སོ་གཉིས་སྐབས་ཆབ་མདོར་དགོངས་པ་རྫོགས། རིག་གནས་གསར་བརྗེའི་
སྔོན་དུ་དགོན་འདིར་སྤྲུལ་སྐུ་གཅིག་དང་། གྲྭ་པ་ཉི་ཤུ་རྩ་གྲངས་འཚོགས་ཏེ་འབྲུག་པ་བཀའ་བརྒྱུད་པའི་ལུགས་
སུ་ཆོས་ཕྱོགས་ཀྱི་མཛད་སྒོ་སྤེལ་བཞིན་ཡོད་ལ་ཕྱིའི་གཙུག་ལག་ཁང་དང་ནང་གི་སྐུ་གསུང་ཐུགས་རྟེན། དེ་
བཞིན་མཆོད་རྫས་སོགས་གང་ཐད་ནས་ཕུན་སུམ་ཚོགས་པོ་ཡོད། དེ་སྔར་དགོན་པའི་སློབ་གཉེར་མཛད་ཡུལ་
གཙོ་བོ་ཁམས་པ་སྒར་དགོན་དང་
། བྱང་སྟག་ལུང་དགོན་གཉིས་སུ་འགྲོ་སྲོལ་ཡོད་པ་བཅས་སོ། ། ་
རིག་གནས་གསར་བརྗེའི་སྐབས་དགོན་སྡེ་གཞན་ལྟར་དགེ་འདུན་པ་ཚོ་རང་དགོན་ལས་བྲལ་དགོས་བྱུང་བ་
མ་ཟད། ནང་གི་སྐུ་གསུང་ཐུགས་རྟེན་སོགས་ཚང་མ་འཐོར་བརླག་ཏུ་སོང་ཡོད་ནའང་འདུ་ཁང་དང་། རྔ་ཁང་།
གཉེར་ཁང་སོགས་རང་འཇགས་སུ་ལྷག་ཡོད་པ་རྣམས་སྤྱི་ལོ་༡༩༨༣ལོར་སྨར་ཁམས་རྫོང་དང་འབྲེལ་ཡོད་
སྡེ་ཚན་ཁག་ནས་དགོན་པར་རང་འཇག་རྩིས་སྤྲོད་བྱས། ༡༩༨༣ལོ་ནས་བཟུང་དེ་སྔོན་དགོན་དེ་གའི་གྲྭ་རྒན་
ཀརྨ་བློ་གྲོས་མཆོག་ནས་དགོན་པ་བདག་སྐྱོང་དང་སློབ་མ་ཁག་གསོ་སྐྱོང་མཛད་དེ་དེང་སྐབས་དགོན་འདིར་གྲྭ་
བཙུན་ཉི་ཤུ་རྩ་གྲངས་ཀྱིས་ཆོ་ག་ཕྱག་ལེན་སོགས་གང་ལ་གང་འཚམ་ཡོད་ཀྱང་སྤྲུལ་སྐུའི་ཡང་སྲིད་བཙལ་རྙེད་
མ་ཐུབ་པར་བརྟེན་འཚོ་བ་སོགས་གང་ཐད་ནས་དཀའ་ངལ་ཆེ་ཙམ་ཡོད་པ་བཅས་སོ། །
དག དེ་དེ་གའི་ལོ་རྒྱུས་ཞིག་དང་ དབུ་འཛིན་པ་བདེ་ཆེན་བཟང༌པོ་ལགས་ཀྱི་གསུང་རྒྱུན་
རྣམས་གཞིར་བཞག་སྟེ་སྤྱི་ལོ་༢༠༠༨ལོའི་ཟླ་༤པའི་ཚེས་ ༩ ཉིན་བྲིས།
༠ དགོན་དེའི་སྐུ་ཞབས་བདེ་ཆེན་བཟང་
པོས་ལོ་རྒྱུས་གསུངས་བཞིན་པ།



22
འབྲུག་བསམ་གཏན་ཆོས་འཁོར་གླིང་དགོན།
LL
་
མཚོ་སྔོན་ཞིང་ཆེན་ཡུལ་ཤུལ་རྫོང་ཁོངས་གཏོགས་སུ་ཆགས་པའི་དྷཱི འབྲུག་བསམ་གཏན་ཆོས་འཁོར་
གླིང་དགོན་འདི་ཉིད་ཐོག་མར་ཕྱག་འདེབས་པ་པོ་ནི་འབྲུག་སྤྲུལ་སྐུ་ཕྲེང་དང་པོ་བསོད་ནམས་དགེ་བ་མཆོག་
ཡིན་ཅིང་། དེ་ཡང་རྗེ་འདི་ཉིད་ནི་སྔོན་བསྐལ་པ་དུ་མའི་སྔོན་ནས་མངོན་པར་རྫོགས་པའི་གོ་འཕང་ཐོབ་ཟིན་ཀྱང་
མ་རྒན་འགྲོ་བའི་དོན་དུ་དམིགས་མེད་བརྩེ་བ་ཆེན་པོས་རྗེས་སུ་བཟུང་སྟེ། ཐུགས་རྗེ་སྤྲུལ་པའི་ཕྲེང་བས་འགྲོ་
བའི་དོན་མཛད་ཚུལ་ནི། ཐུབ་པའི་སྤྱན་སྔར་བྱང་ཆུབ་སེམས་དཔའ་མཛེས་པའི་ཏོག་དང་། སློབ་དཔོན་པདྨའི་
དྲུང་དུ་ཉང་བན་ཏིང་འཛིན་བཟང་པོ། འཕགས་པའི་ཡུལ་དུ་སློབ་དཔོན་ཆེན་པོ་དགའ་བའི་རྡོ་རྗེ། མི་ལའི་དྲུང་དུ་
སེ་བན་རས་པ། འགྲོ་མགོན་རྒྱ་རས་པའི་དྲུང་དུ་སེང་གེའི་མཚན་ཅན་དགུའི་ནང་ཚན་བློ་གྲོས་སེང་གེ་སོགས་
ཀྱི་སྐྱེ་བ་བཞེས་ཏེ་འགྲོ་བའི་དོན་མཛད་དོ། །དེ་རྗེས་ཁམས་པ་ཀརྨ་བསྟན་འཕེལ་གྱི་དྲུང་དུ་བསོད་ནམས་དགེ་བ་
120 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



ནས་ད་ལྟའི་སྐུ་ཕྲེང་བཅུ་གཅིག་བར་གྱིས་གདན་ས་བསྐྱངས་པ་སོགས་ཀྱི་ལོ་རྒྱུས་འོག་ཏུ་གསལ་ལོ། །
དགོན་འདིར་བླ་ཁག་བཞི་ཡོད་དེ། འབྲུག་པ་སྟོབས་བཅུ་སྤྲུལ་སྐུ། བསྟན་དགའ་སྤྲུལ་སྐུ། སྒྲུབ་དགའ་སྤྲུལ་
སྐུ༑ འབྲུག་པ་བསོད་ནམས་དགེ་བ་བཅས་བཞི་ལས། དང་པོ། སྟོབས་བཅུ་སྤྲུལ་སྐུ་སྐུ་ཕྲེང་དང་པོ་ནི། ཡབ་
དཔལ་ལྡན་བཀྲ་ཤིས་དང་། ཡུམ་དབྱངས་མཚོའི་སྲས་སུ་རབ་བྱུང་བཅུ་བཞི་པའི་ས་ཁྱི་སྤྱི་ལོ་༡༨༣༨ལོར་སྐུ་
འཁྲུངས། འབྲུག་པ་བསོད་ནམས་དགེ་བ་སོགས་བླ་མ་མང་དུ་བསྟེན་ཏེ་མཁས་པའི་ཚད་དུ་ཕྱིན། སྒྲུབ་པའི་ས་
མཐོར་གཤེགས་ཤིང་རྟགས་མཚན་ངོ་མཚར་ཅན་མང་དུ་བསྟན་པར་ཀུན་གྱིས་རིག་འཛིན་ཆོས་རྒྱལ་རྡོ་རྗེའི་སྐུ་
སྤྲུལ་ཡིན་པ་གོར་མ་ཆག་ཅེས་རྩོད་མེད་དུ་གྲགས། སྒྲུབ་པ་གཉན་རྒྱས་ཕུག་ཏུ་མཛད། ཁོང་གི་བུ་སློབ་མང་
དུ་ཡོད་པའི་ནང་ནས་མཆོག་ཏུ་གྱུར་པ། འབྲུག་འཇམ་དབྱངས་གྲགས་པ། དུལ་མོ་འཕྲིན་ལས་བསྟན་འཛིན།
མགར་སྤྲུལ་སྐུ། ཀུན་དགའ་སྤྲུལ་སྐུ། སྤྲུལ་སྐུ་བཀྲ་ཤིས་རྒྱལ་མཚན། སྤྲུལ་སྐུ་ཆོས་རྒྱལ་རྡོ་རྗེ་སོགས་མཁས་
ཤིང་སྒྲུབ་པ་བརྙེས་པའི་སྐྱེས་བུ་མང་དུ་བྱོན། མཐར་སྤྱི་ལོ་༡༩༡༦ལོར་དགོངས་པ་རྫོགས། སྐུ་ཕྲེང་གཉིས་པ་
ཀརྨ་ལུང་རྟོགས་ཆོས་ཀྱི་འོད་ཟེར་ནི། ཡབ་བློ་གྲོས་དང་། ཡུམ་མཆོད་ལྷ་གཉིས་ཀྱི་སྲས་སུ་རབ་བྱུང་བཅོ་ལྔ་
པའི་ས་ལུག་སྟེ་སྤྱི་ལོ་༡༩༡༩ལོར་འཁྲུངས། རྒྱལ་བ་ཀརྨ་པས་ངོས་འཛིན་གནང་། དགུང་ལོ་བདུན་ཐོག་ཁྲིར་
མངའ་གསོལ་ཏེ་གདན་སར་བཞུགས། མཛེས་ཁང་དགེ་དགོན་ཞེས་པའི་ཇོ་དགོན་ཞིག་ཀྱང་གསར་བཞེངས་
མཛད། མཐར་དགུང་ལོ་སུམ་ཅུ་སོ་བརྒྱད་ཐོག་སྤྱི་ལོ་༡༩༥༨ལོར་དགོངས་པ་རྫོགས།
གཉིས་པ། བསྟན་དགའ་སྤྲུལ་སྐུ་སྐུ་ཕྲེང་དང་པོ་ཀརྨ་སྒྲུབ་བརྒྱུད་ཆོས་ཀྱི་ཉི་མ། སྐུ་ཕྲེང་གཉིས་པ་ཀརྨ་
འོད་ཟེར་ཆོས་ཀྱི་ཉི་མ། སྐུ་ཕྲེང་གསུམ་པ་ཀརྨ་གསལ་བྱེད་ཆོས་ཀྱི་འོད་ཟེར། འཁྲུངས་འདས་ཀྱི་དུས་ཚོད་
སོགས་མི་གསལ། །
གསུམ་པ། སྒྲུབ་དགའ་སྤྲུལ་སྐུའི་སྐུ་ཕྲེང་དང་པོ་ཀརྨ་ཡེ་ཤེས་དབང་ཕྱུག སྐུ་ཕྲེང་གཉིས་པ་མཚན་མི་
གསལ། སྐུ་ཕྲེང་གསུམ་པ་ཀརྨ་སྒྲུབ་བརྒྱུད་ཆོས་ཀྱི་ཉི་མ། འཁྲུངས་འདས་ཀྱི་དུས་ཚོད་དང་མཛད་རྣམ་སོགས་
མི་གསལ། །
བཞི་པ། འབྲུག་པ་བསོད་ནམས་དགེ་བ་སྐུ་ཕྲེང་དང་པོ་ཡིན་ཅིང་། དེ་ཡང་གདན་ས་འདི་ཐོག་མར་ཕྱག་
འདེབས་པ་པོ་འབྲུག་པ་བསོད་ནམས་དགེ་བ་ནི་རབ་བྱུང་དགུ་པའི་མེ་འབྲུག་ལོ་སྟེ་སྤྱི་ལོ་༡༥༥༦ལོར་སྐུ་
འཁྲུངས། དགུང་གྲངས་བཅུ་ལ་ཕེབས་སྐབས་དཔའ་བོ་གཙུག་ལག་ཕྲེང་བ་ལས་རབ་ཏུ་བྱུང་། དགུང་ལོ་ཉེར་
གཅིག་སྐབས་ཁམས་པ་ཀརྨ་བསྟན་འཕེལ་གྱི་མཚན་གསན་མ་ཐག་དད་པའི་སྤུ་ལོང་གཡོས་ཏེ་དཀའ་ངལ་ལ་མ་
འཛེམས་པར་ཉིན་མཚན་མེད་པར་བྱོན་པས་བླ་མ་དང་མཇལ། ལོ་ལྔ་ཡི་བར་དེ་གར་བཞུགས་ཏེ་གདམས་ཟབ་
རྣམས་བུམ་པ་གང་བྱོའི་ཚུལ་དུ་ཞུས། དེ་ནས་སྤྱི་ལོ་༡༥༨༥ལོར་བླ་མའི་བཀའ་བཞིན་ནང་ཆེན་ཟླ་ཉི་ཚེ་ནེ་



གཤམ་དུ་ཕེབས་སྐབས་ཁུལ་དེ་གའི་སྡེ་དཔོན་ཚོས་ནན་གྱིས་ཞུས་པ་ལྟར་དེ་གར་དགོན་པ་བཏབ། སྐབས་དེར་
བཞེངས་པའི་ལྷ་ཁང་ཀ་བ་བཅུ་དྲུག་དང་བླ་བྲང་། ཇ་ཁང་། གཉེར་ཁང་། འཆམ་ཁང་། གྲྭ་ཤག་ཉེར་ལྔ་བཅས་
དང༌། གཞན་ཡང་རྟེན་གསུམ་གྲངས་མེད་བཞེངས་པ་མ་ཟད་བུ་སློབ་མང་དུ་བསྐྱངས་ཏེ་མཐར་དགུང་ལོ་བཞི་
བཅུ་ཞེ་གསུམ་སྐབས་དགོངས་པ་རྫོགས།
སྐུ་ཕྲེང་གཉིས་པ་ཀརྨ་བཤད་གྲུབ་དར་རྒྱས་ནི་ཀརྨ་པས་ལུང་བསྟན་ལྟར་ཁམས་རྫ་སྟོད་ཁུལ་དུ་ཡབ་དྲི་
བཟང་དང་། ཡུམ་འོ་དགའ་གཉིས་ཀྱི་སྲས་སུ་ལྕགས་བྱི་ལོར་སྐུ་འཁྲུངས། ཆུ་སྟག་ལོའི་ནག་ཟླའི་ཚེས་བདུན་
ཉིན་གདན་སར་མངའ་གསོལ་ཏེ་ཁྲི་སྟོན་རྒྱ་ཆེར་མཛད། དགུང་ལོ་བཅུ་གསུམ་སྐབས་འབྲུག་པ་དཔག་བསམ་
དབང་པོའི་དྲུང་ནས་རབ་བྱུང་གྱི་སྡོམ་པ་ཞུས། ལོ་བདུན་གྱི་བར་འབྲུག་ལུགས་ཀྱི་ཆོས་སྐོར་རྫོགས་པར་
གསན་བསམ་མཛད། སྐུ་ཚེའི་སྨད་རིང་ཕལ་ཆེ་བར་སྐུ་མཚམས་སུ་བཞུགས། སྐུ་རྗེས་མའི་འཁྲུངས་ཡུལ་
སོགས་མ་འོངས་ལུང་བསྟན་མཛད་ནས་དགོངས་པ་ཞི་བར་གཤེགས། །
སྐུ་ཕྲེང་གསུམ་པ་མི་ཕམ་ཆོས་ཀྱི་ཉི་མ་ནི་སྐུ་གོང་མའི་ལུང་ལས། འདི་ནས་བྱང་གི་ཕྱོགས་རོལ་ན། །ཁྱིའུ་
༠ ཀུན་གཟིགས་ཨ་ལྡེའུ་རིན་པོ་ཆེ་གདན་དྲངས་ཏེ། བླ་གྲྭ་སྟོང་མང་པོར་རིན་ཆེན་ཕྲེང་བའི་དབང་ཆེན་གནང་སྐབས་ཀྱི་དྲན་རྟེན།
ནམ༄༅
122 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



མེ་ཕག་ལོ་པ་ཞིག །ཐབས་ནོར་ཤེས་རབ་ཨ་ཡི་མིང་། །འདིར་བཞུགས་དེ་ཕྱོགས་བྱོན་གྱུར་ན། །ངོ་མཚར་ལྟས་
རྣམས་གསལ་བར་འོང་། །ཞེས་གསུངས་པ་ལྟར། ཡབ་ནོར་བུ་དང་། ཡུམ་ཨ་སྐྱིད་གཉིས་ཀྱི་སྲས་སུ་འཁྲུངས།
མཚན་ལྡན་གྱི་བླ་མ་དུ་མ་བསྟེན་ཏེ་ཐོས་བསམ་རྒྱ་ཆེར་མཛད་པས་མདོ་རྒྱུད་རིག་གཞུང་དང་བཅས་པ་ཐུགས་
སུ་ཆུད། སྙན་འགྲེལ་དང་། སྐར་རྩིས། སྒྲུབ་སྐོར་སོགས་ཀྱི་ཕྱག་ལེན་ཕྱོགས་བསྡུས་སོགས་གསུང་འབུམ་
པོད་གསུམ་ཙམ་ཡོད་ཀྱང་ཕྱིས་དུས་དབང་གིས་རྐྱེན་པས་ད་ལྟ་མི་མངོན། མཐར་དགུང་གྲངས་སོ་དགུ་པར་སྐུ་
གཤེགས། །
སྐུ་ཕྲེང་བཞི་པ་ངག་དབང་མི་ཕམ་བསྟན་པའི་ཉི་གཞོན་ནི་རབ་སྨད་ཕྱོགས་སུ་ཡབ་ལྷ་གྲགས་དང་། ཡུམ་
སེམས་སྐྱིད་གཉིས་ཀྱི་སྲས་སུ་རབ་བྱུང་བཅུ་གཉིས་པའི་མེ་ཡོས་སྟེ་སྤྱི་ལོ་༡༦༨༧ལོར་འཁྲུངས། ཉིན་ཞིག་
ཡབ་ཡུམ་གཉིས་ལ་སྨྲས་པ། གཟུགས་ཁམས་ནས་མ་འདྲེས་བཅོ་བརྒྱད་བར། །ཆོས་ཐམས་ཅད་སྐྱེ་བ་མེད་
པར་མཐོང་། །གཞི་དག་པ་ཆེན་པོའི་སྣང་བ་ལ། །རྐྱེན་གང་གིས་གཡོ་བ་མི་འདུག་ལགས། །ཞེས་གསུངས།
འབྲུག་པ་ཆོས་མགོན་རིན་པོ་ཆེས་སྐུ་གོང་མའི་ཡང་སྲིད་དུ་ལུང་འཛིན་ཐོབ། དགུང་ལོ་བདུན་ལ་སྔོན་འགྲོ་
° ཀུན་གཟིགས་ཨ་ལྡེའུ་རིན་པོ་ཆེ་གདན་དྲངས་ཏེ། བླ་གྲྭ་སྟོང་མང་པོར་རིན་ཆེན་ཕྲེང་བའི་དབང་ཆེན་གནང་སྐབས་ཀྱི་དྲན་རྟེན།
ས་



སོགས་ཚོགས་བསགས་ཀྱིས་དུས་འདའ་བར་མཛད། བརྒྱད་ལ་ཕེབས་སྐབས་ཡི་དམ་གྱི་ལྷ་ཚོགས་མང་པོའི་
ཞལ་གཟིགས། དེ་ནས་དགུང་ལོ་བཅུ་གསུམ་ནས་ཉེར་གཅིག་བར་འབྲུག་པ་ཆོས་མགོན་རིན་པོ་ཆེའི་དྲུང་ནས་
སོར་བྱང་སྔགས་གསུམ་གྱི་སྡོམ་པ་བཞེས་ཏེ་འབྲུག་པའི་ཆོས་སྐོར་ཡོངས་རྫོགས་གསན། ཉིད་ཀྱི་ཞལ་ནས།
སངས་རྒྱས་གཞན་ལས་བཀའ་དྲིན་ཆེར་ལྷག་པའི། །མཐུ་ཆེན་རིན་པོ་ཆེ་ལ་གསོལ་བ་འདེབས། །ཞེས་སོགས་
གསུངས་ཏེ་རྩ་བའི་བླ་མར་བསྟེན། གཞན་ཡང་ཁམས་པ་ཀུན་དགའ་བསྟན་འཛིན་སོགས་བླ་མ་མང་དུ་བསྟེན་
ཏེ་གཞུང་ལུགས་རབ་འབྱམས་ལ་སྦྱངས་པ་དཔྱིས་ཕྱིན་པར་མཛད། ཁོང་གི་འགྲོ་དོན་དབུས་གཙང་ཕྱོགས་སུ་
རྒྱས་ཤིང་། སྐབས་དེར་བརྩམས་པའི་ཁྲིད་སྐོར་གཞུང་སྐོར་སྔགས་སྐོར་སོགས་པོད་ལྔ་ཙམ་ཡོད་པ་དེ་རྣམས་
དབུས་གཙང་ཁུལ་དུ་བཞུགས་པར་མངོན། དགུང་གྲངས་ཞེ་བརྒྱད་སྐབས་དགོངས་པ་རྫོགས། རྗེ་དེ་ཉིད་ཀྱི་
སློབ་མ་གཙོ་བོ་ངག་དབང་དངོས་གྲུབ། ཚེ་དབང་རྡོ་རྗེ། ཕྲིན་མཆོག་སོགས་གྲངས་ལས་འདས་པ་བྱུང་བ་ཡིན་
ནོ༑ ༑
སྐུ་ཕྲེང་ལྔ་པ་ཀརྨ་ལེགས་བཤད་ཆོས་ཀྱི་བློ་གྲོས་དཔལ་བཟང་པོ་མཆོག་ནི་རྫ་སྟོད་དགེ་རྒྱལ་གྱི་སར་
ཡབ་ཀར་ཚེ་དང་། ཡུམ་བོ་ཡག་གཉིས་ཀྱི་སྲས་སུ་རབ་བྱུང་བཅུ་གཉིས་པའི་མེ་འབྲུག་སྟེ་སྤྱི་ལོ་༡༧༣༦ལོར་
འཁྲུངས། སི་ཏུ་ཆོས་ཀྱི་འབྱུང་གནས་ཀྱིས་སྐུ་གོང་མའི་ཡང་སྲིད་དུ་ངོས་འཛིན་གནང༌། དགུང་ལོ་བཞི་པ་
ལ་གྲྭ་སློབ་རྣམས་ཀྱིས་མི་འཇིགས་སེང་གེའི་ཁྲི་ལ་མངའ་གསོལ། དགུང་ལོ་བཅུ་གཉིས་སྐབས་ཡོངས་འཛིན་
124 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



འཇམ་དཔལ་དཔའ་བོའི་དྲུང་དུ་རབ་ཏུ་བྱུང་སྟེ་དགུང་ལོ་བཅོ་བརྒྱད་ཀྱི་བར་རང་ལུགས་ཀྱི་ཆོས་སྐོར་ཡོངས་
རྫོགས་གསན་བསམ་རྒྱ་ཆེར་མཛད། དེ་སྐབས་ནུབ་གཅིག་འོད་གསལ་གྱི་ངང་དུ་མཁའ་འགྲོ་མ་མི་རུས་
ཀྱི་རྒྱན་ཅན་བཅུ་དྲུག་ལོན་པའི་ན་ཚོད་དང་ལྡན་པ་ཞིག་གིས་འདི་ལྟར་གསུངས། བུ་མ་བཞུགས་ཁམས་ཀྱི་
ཕྱོགས་སུ་བྱོན། །སྔར་གདན་ས་དོར་ནས་ནུབ་བྱང་མཚམས། །རྩི་རགས་གཉིས་ཀྱི་བར་དེ་ན། །སྦས་ཡུལ་གྱི་
ཚུལ་ལ་རི་གསུམ་གནས། །དེ་བླ་མས་གསུངས་པའི་གནས་མཆོག་ཡིན། །ཁྱེད་དེར་བྱོན་བསྟན་འགྲོའི་དོན་ཆེན་
འབྱུང་། །ཞེས་སོགས་ལུང་བསྟན། དགུང་ལོ་ཉེར་གཅིག་སྐབས་ཟླ་ཉི་ཚེ་ནེ་དགོན་དུ་ཕེབས་ཏེ་གདན་སར་
གཟིགས་ཞིབ་མཛད་ནས་དེར་བཞུགས། ཉིན་ཞིག་བླ་མའི་ཞལ་ནས་ད་རང་རེ་རྣམས་འདིར་མ་འདུག་བླ་མའི་
གསུང་དང་མཁའ་འགྲོའི་ལུང་བསྟན་གང་ལ་བསམས་ཀྱང་འགྲོ་དགོས་པ་འདུག་གསུངས་ནས་གདན་ས་སྐྱོང་མི་
དགེ་སློབ་བཅུ་ཕྲག་ཙམ་བཞག སྐུ་གསུང་ཐུགས་རྟེན་གྲགས་ཆེ་བ་རྣམས་གདན་དྲངས་ཏེ་དཔོན་སློབ་རྣམས་
མཁའ་འགྲོས་ལུང་བསྟན་པའི་ཕྱོགས་སུ་བྱོན་པས་ཡུལ་ལྗོངས་ལྟ་ན་སྡུག་པའི་དྷི ཁྱིམ་རོང་དུ་ཕྱག་ཕེབས། དེ་
ནས་རབ་ཤིས་བུ་ངོས་ཁག་བཞིའི་ནང་ཚན་དཔོན་གྱོད་དགྲ་ཐོག་རྒོད་ཚང་ལ་ཕེབས། དཔོན་དེ་ཡི་ཆུང་མས་
འབྲི་བརྒྱ་བཞོས་པའི་འོ་མ་ཟོ་བ་གང་འཁྱེར་ཏེ་འཇམ་དཔལ་མཚན་བརྗོད་ཞལ་འདོན་མཛད་ཀྱིན་དུ་བྱུང་བས།
ཆོས་ཀྱི་རྒྱལ་མཚན་ལེགས་པར་འཛུགས་ཞེས་པའི་མཚམས་ནས་དཔོན་སློབ་རྣམས་འོ་རྒྱལ་ཆེའམ་ཞུས་ཏེ་འོ་
མཆོད་མཛད་བྱུང་སྐབས། བླ་མའི་ཞལ་ནས་དེ་རིང་རྟེན་འབྲེལ་ཡང་ལེགས་གསུངས་པ་དང་། ཁྱད་པར་མཁའ་
འགྲོས་ལུང་བསྟན་པའི་ས་ལ་དྷི ཡིག་རང་བྱོན་ཡོད་པ་གཟིགས་པས་གནས་དེ་གར་དགོན་པ་བཏབ། མཚན་
ཡང་དྷི༔ འབྲུག་བསམ་གཏན་ཆོས་གླིང་དུ་བཏགས། དེའི་སྐབས་ལོ་གསུམ་གྱི་རིང་ལ་ལྷ་ཁང་དང་། ཇ་ཁང་།
གཉེར་ཁང་། བླ་བྲང་། འཆམ་ཁང་། གྲྭ་ཁང་། གཞན་རྟེན་གསུམ་གང་མང་བཞེངས། དད་ལྡན་གྱི་སློབ་
ཚོགས་མང་དུ་བསྐྱངས་ཏེ་རང་ལུགས་ཀྱི་སྒྲུབ་པ་ཉམས་བཞེས་ཀྱིས་དུས་འདའ་བར་མཛད། མཐར་རབ་བྱུང་ .
བཅུ་གསུམ་པའི་མེ་རྟ་ལོར་དགོངས་པ་རྫོགས། །
སྐུ་ཕྲེང་དྲུག་པ། ངག་དབང་མི་འགྱུར་བདེ་ཆེན་ཆོས་ཀྱི་ཉི་མ་ནི་རབ་སྨད་སུ་རུག་གྲོང་སྡེར་ཡབ་འཆི་མེད་
དང༌། ཡུམ་བོ་སྐྱིད་ཀྱི་སྲས་སུ་རབ་བྱུང་བཅུ་གསུམ་པའི་ས་སྤྲེལ་ཏེ་སྤྱི་ལོ་༡༧༨༨ལོར་འཁྲུངས། མཐུ་ཆེན་
འཇམ་དཔལ་རྡོ་རྗེས་གོང་མའི་ཡང་སྲིད་དུ་ངོས་འཛིན་མཛད། ཡབ་ཡུམ་གཉིས་ཀྱི་ཁྱིམ་དུ་བུ་གཅིག་པུ་དེ་
ལས་མེད་སྟབས་ཁྱིམ་དུ་འདུག་དགོས་ཟེར་ཏེ་དགུང་ལོ་བཅུ་གསུམ་གྱི་བར་དགོན་པར་མ་བཏང་བས། མཐར་
སྙུང་གཞི་དྲག་པོ་ཞིག་གིས་ཟིན་སྐབས་མོ་པ་རྣམས་ཀྱིས་བླ་མ་དགོན་དུ་མ་ཕེབས་ན་སྐུ་མི་བཞུགས་པ་འདུག་
ཟེར་བས། ཕྱིས་དགུང་གྲངས་བཅོ་ལྔའི་སྐབས་རང་དགོན་དུ་ཁྲིར་མངའ་གསོལ་ཞུས། མཐུ་ཆེན་འཇམ་དཔལ་
རྡོ་རྗེ་ལས་རབ་ཏུ་བྱུང་། འདི་པས་སློབ་གཉེར་ཆེར་མ་མཛད་ཀྱང་རྟོགས་པ་ཆེ་བས། མཁས་གྲུབ་ཀརྨ་ཆགས་
125



མེད་ཀྱིས། འབྲུག་པ་བསོད་ནམས་དགེ་བ་དེ། །འབྲི་ཀློག་ཀུན་ལ་མི་མཁས་ཀྱང་། །རྟོགས་པ་མ་གྲོལ་རྡོལ་གྲོལ་
རེད། །ཅེས་སོགས་བསྔགས་བརྗོད་ཡང་ཡང་མཛད། དགུང་གྲངས་སོ་ལྔར་ཕེབས་སྐབས་སྐུ་གཤེགས།
སྐུ་ཕྲེང་བདུན་པ། ཀརྨ་འཕྲིན་ལས་རྣམ་རྒྱལ་དཔལ་བཟང་པོ་ནི། དགེ་རྒྱལ་རྫ་རོང་དུ་ཡབ་བསོད་གྲགས་
དང་། ཡུམ་མི་འགྱུར་མཚོའི་སྲས་སུ་རབ་བྱུང་བཅུ་བཞི་པའི་ས་སྟག་སྟེ་སྤྱི་ལོ་༡༨༡༨ལོར་འཁྲུངས། རྒྱལ་
དབང་ཀརྨ་པས་གོང་མའི་ཡང་སྲིད་དུ་ངོས་འཛིན་གནང༌། དགུང་གྲངས་གསུམ་སྐབས་གདན་སར་མངའ་
གསོལ། རིམ་བཞིན་ཡོངས་འཛིན་ཡེ་ཤེས་གྲུབ་པ་ལས་རབ་ཏུ་བྱུང་། དགུང་ལོ་དགུ་ནས་བཅོ་ལྔའི་བར་
འབྲི་ཀློག་དང་རང་ལུགས་ཀྱི་ཕྱག་བཞེས་དང་རིག་པའི་གནས་ལྔར་སྦྱངས་པ་མཛད། དེ་ནས་ཉེར་གཅིག་
ལོར་འབྲུག་སྤྲུལ་འཕྲིན་ལས་རྒྱ་མཚོའི་དྲུང་ནས་སོར་བྱང་སྔགས་གསུམ་གྱི་སྡོམ་པ་བཞེས། ཁྱད་པར་དུ་རང་
ལུགས་ཀྱི་ཆོས་སྐོར་མ་ལུས་པ་གསན། རང་དགོན་དུ་བུ་སློབ་བརྒྱ་ལྷག་ཙམ་བསྐྱངས། བཤད་སྒྲུབ་ལས་
གསུམ་གྱིས་དུས་འདའ་བར་མཛད། རྗེ་འདི་ཉིད་ཀྱིས་མཛད་པའི་གསུང་འབུམ་པོད་གསུམ་ཙམ་ཡོད་ཀྱང་ད་ལྟ་
གསོལ་ཁའི་རིགས་རེ་གཉིས་ཙམ་མ་གཏོགས་ལྷག་མེད། དགུང་གྲངས་ཞེ་གཅིག་སྐབས་དགོངས་པ་རྫོགས། །
o མཁན་ཆེན་བཀྲ་ཤིས་བསྟན་པ་རབ་རྒྱས་མཆོག་གིས་རྒྱུད་དགྱེས་
པ་རྡོ་རྗེའི་སྒོ་ནས་འཆད་ཁྲིད་གནང་སྐབས་ཀྱི་ཆ་ཤས་ཙམ་
༣b
126 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



སྐུ་ཕྲེང་བརྒྱད་པ། ཀརྨ་ངེས་དོན་གྲུབ་པའི་ཤིང་རྟ་ནི་ཡབ་གླང་ནག་མིག་དམར་དང་། ཡུམ་བཀྲ་ཤིས་
གཉིས་ཀྱི་སྲས་སུ་ངོ་མཚར་བའི་ལྟས་དང་བཅས་ཏེ་རབ་བྱུང་བཅུ་བཞི་པའི་ས་ལུག་སྤྱི་ལོ་༡༨༥༩ལོར་འཁྲུངས།
སི་ཏུ་པདྨ་ཉིན་བྱེད་དབང་པོས་ངོས་འཛིན་མཛད། དགུང་ལོ་གསུམ་གྱི་ཐོག་ཁྲིར་མངའ་གསོལ། རིག་གནས་
ཆེ་ཕྲ་ཀུན་ལ་སྦྱངས་པ་རྒྱ་ཆེར་མཛད། སྲི་ཟློག་མཆོད་རྟེན་དང་། མ་ཎི་རྡོ་འབུམ་གཉིས་བཞེངས་གནང་མཛད།
ཚེ་སྒྲུབ་དང་། གྲོ་ལོད། པདྨ་བཛྲ། ཞི་ཁྲོ་སོགས་རྒྱུན་ཚོགས་དང་
། ཀོང་སྤྲུལ་རིན་པོ་ཆེའི་དྲུང་ནས་མདོ་
སྔགས་ཀྱི་ཆོས་སྐོར་ཡོངས་རྫོགས་གསན་བསམ་ལེགས་པར་མཛད། དགུང་གྲངས་སོ་གསུམ་སྐབས་ཏེ། སྤྱི་
ལོ་༡༨༩༡ལོར་དགོངས་པ་རྫོགས། །
སྐུ་ཕྲེང་དགུ་པ། ཀརྨ་ལུང་རྟོགས་འགྱུར་མེད་ནི་དགེ་རྒྱལ་ཕྱོགས་སུ་ཡབ་ཡིད་དབང་དང་། ཡུམ་ཚེ་རིང་
སྒྲོན་གཉིས་ཀྱི་སྲས་སུ་རབ་བྱུང་བཅོ་ལྔ་པའི་ཆུ་སྦྲུལ་ཏེ་སྤྱི་ལོ་༡༨༩༣ལོར་སྐུ་འཁྲུངས། ཀརྨ་མཁའ་ཁྱབ་རྡོ་
རྗེས་ངོས་འཛིན་མཛད། དགུང་ལོ་ལྔ་ལ་ཕེབས་སྐབས་གོང་མའི་གདན་སར་མངའ་གསོལ། དེ་ནས་དབུ་ཆེན་
ངག་དབང་རབ་འཕེལ་ལས་འབྲི་ཀློག་སྦྱངས། དགུང་ལོ་བཅུ་ལ་བདེ་ཆོས་ཡོངས་འཛིན་རིན་པོ་ཆེ་ལས་རབ་ཏུ་
o བཀའ་རྒྱུད་པའི་དབྱར་ཆོས་ཆེན་མོའི་སྐབས་མཁན་ཆེན་བསྟན་པ་རབ་རྒྱས་མཆོག་
དབུ་བཞུགས་དགེ་འདུན་རྒྱ་ཕྲག་མང་པོ་ལུང་དང་རིགས་པའི་བློ་བསྐྱེད་ལེན་བཞིན་པ།



བྱུང་། གཞུང་ལུགས་ཀུན་ལ་གཟིགས་པ་ཙམ་གྱིས་མཁྱེན་པ་ཞིག་བྱུང་། ཡི་དམ་སྤྱན་རས་གཟིགས་ཀྱི་ཞལ་
ཡང་ཡང་གཟིགས། གྲུབ་པའི་རྟགས་སུ་སྲ་མཁྲེགས་རྡོ་ལ་ཞབས་རྗེས་བཞག དགུང་ལོ་བཅུ་གསུམ་སྐབས་སུ་
སྐུ་གོང་མའི་ཡོན་བདག་ཅིག་གི་ཁྱིམ་དུ་མི་ཞིག་ཤི་སོང་བ་ལ་བླ་མ་དེར་གདན་འདྲེན་སྐབས་ང་མི་འགྲོ་གསུངས་
ཏེ་གཤུམས་པར་མཛད། བུ་སློབ་རྣམས་ཀྱིས་གོང་མའི་ཡོན་བདག་གི་ཁྱིམ་ཚང་ཡིན་པས་ཅིས་ཀྱང་བྱོན་པར་
ཞུ་ཞུས་པས། ད་ཁྱོད་རྣམས་ཀྱི་རེ་འདོད་ལྟར་བྱའོ་གསུངས་ཏེ་བྱོན། དེ་ཚང་གིས་རི་དྭགས་ཀྱི་ཤ་ཞིག་དྲངས་
པས་དེའི་རྐྱེན་གྱིས་བླ་མ་རང་དགོན་དུ་ཕེབས་མ་ཐག་གཟུགས་སྐུ་ཞི་བར་གཤེགས། །
སྐུ་ཕྲེང་བཅུ་པ། ཀརྨ་མི་ཕམ་སྨྲ་བའི་དབང་ཕྱུག་ནི། རབ་ཤིས་རི་དམར་དུ་ཡབ་རིག་འཛིན་རྡོ་རྗེ་དང་།
ཡུམ་སྐྱིད་འཇམ་གཉིས་ཀྱི་སྲས་སུ་རབ་བྱུང་བཅོ་ལྔ་པའི་མེ་རྟ་སྤྱི་ལོ་༡༩༠༦ལོར་འཁྲུངས། ཏཱ་སི་ཏུ་པདྨ་དབང་
མཆོག་རྒྱལ་པོས་གོང་མའི་ཡང་སྲིད་དུ་ངོས་འཛིན་མཛད་དེ་ཁྲིར་མངའ་གསོལ་མཛད། དགུང་ལོ་བརྒྱད་
ལ་ཕེབས་སྐབས་མཐུ་ཆེན་ཆོས་མགོན་རིན་པོ་ཆེ་རང་དགོན་དུ་གདན་དྲངས་ཏེ། སྒྲུབ་ཐབས་སྐོར་ལྔ་དང་།
འཕྲལ་དགོས་ཆོས་བཞི། གྲུབ་པའི་རྒྱལ་མོའི་ཚེ་སྒྲུབ། ཐང་སྟོང་རྒྱལ་པོའི་ཚེ་སྒྲུབ་འཆི་མེད་དོན་གྱི་དགོངས་
པ་སོགས་གནང་ནས་ཕྱིས་ཁྱེད་ཀྱི་སྐུ་ཚེ་མཐའ་ལ་ཕེབས་ངེས་ཡིན་གསུངས། སོར་བྱང་སྔགས་གསུམ་གྱི་
སྡོམ་པ་དེ་ཉིད་ལས་བཞེས། དེ་ནས་མཁས་དང་གྲུབ་པའི་ཕ་རོལ་དུ་སོན་པ་སྔ་འགྱུར་རྙིང་མའི་བཤེས་གཉེན་
128 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



ཆེན་པོ་མི་ཕམ་རྣམ་རྒྱལ་རྒྱ་མཚོ་དང་། དཔལ་སྤྲུལ་རིན་པོ་ཆེ་སོགས་མཉེས་པ་གསུམ་གྱི་སྒོ་ནས་བསྟེན། བླ་
མ་འདིའི་སྐབས་དགོན་དེ་གའི་བླ་སྤྲུལ་རྣམ་པས་ཕན་ཚུན་རྡོག་རྩ་གཅིག་བསྒྲིལ་གྱི་སྒོ་ནས་དགོན་འདིར་འབྲུག་
པའི་སྒྲུབ་ཐབས་སྐོར་ལྔའི་ཡ་གྱལ་མགོན་པོའི་སྒྲུབ་མཆོད་ཆེན་མོའི་གར་འཆམ་དང་། དབྱངས་རོལ་མོ། ཐིག་
རྡུལ་ཚོན་སོགས་གསར་འཛུགས་མཛད་པ་མ་ཟད་བླ་བྲང་ཐོག་རྩེགས་ཅན་ཀ་བ་དྲུག་ཅུ་དང་། འདུ་ཁང་ཀ་བ་
ཉི་ཤུ། སྒྲུབ་ཁང་དང་མགོན་ཁང་སོགས་ལ་ཁྱོན་ཀ་བ་སུམ་ཅུ། གཞན་ཡང་ཇ་ཁང་དང་གཉེར་ཁང་འཆམ་
ཁང་སོགས་ཁག་བརྒྱད་ལ་ཀ་བ་སོ་ལྔ། གྲྭ་ཤག་དང་བཅས་པ་གསར་བཞེངས་མཛད། གྲྭ་ཚད་བརྒྱ་དང་བཞི་
ཅུ་ ལོ་གཅིག་གི་རིང་ལ་ཚོགས་པ་གཏན་ཆགས་ཉིན་བརྒྱ་དང་གྱ་བཞི། ཞིང་ཁལ་ལྔ་བརྒྱ་བཅུ་མེད་གསུམ།
ནོར་བརྒྱ་དང་དྲུག་ཅུ་ལྷག འདུ་ཁང་དང་བླ་བྲང་སོགས་ལ་བཞུགས་པའི་རྟེན་གསུམ་མཆོད་ཆའི་སྐོར་སྟོན་པའི་
གསེར་སྐུ་མི་ཚད་ཅན་བདུན་གྱིས་གཙོས་སྐུ་གསུང་ཐུགས་རྟེན་དང་མཆོད་པའི་ཡོ་བྱད་སོགས་གྲངས་ལས་
འདས་པ་ཡོད་ཀྱང་རིག་གསར་གྱི་བདུད་རླུང་འོག་མིང་གི་ལྷག་མ་ཙམ་དུ་གྱུར་པ་ནི་ཀུན་གྱི་མཁྱེན་གསལ་ལྟར་
རོ༑ །བླ་མ་འདི་པས་ཡུན་གླིང་དང་ལྷན་དུ་ནད་རིགས་བཞི་བརྒྱ་རྩ་བཞིའི་གཉེན་པོ་བདུད་རྩི་སྨན་གྱི་ཆུ་རྒྱུན་ཡོད་
པ་གནས་མཆོག་རྡོ་རྗེ་སེམས་པའི་གནས་སྒོ་ཡང་ཕྱེ་བ་དང་། མ་འོངས་འབྱུང་འགྱུར་རྣམས་མཁྱེན་ནས་རྟེན་
གཙོ་རྩ་ཆེན་མང་པོ་གཏེར་དུ་སྦས་མཐར་བཙོན་ཁང་དུ་དགོངས་པ་རྫོགས།
སྐུ་ཕྲེང་བཅུ་གཅིག་པ། ད་ལྟ་འཚོ་བཞུགས་ངག་དབང་བསྟན་པའི་ཉི་མ་ནི་སི་ཏུ་པདྨ་དོན་གྲུབ་དང་། མཁན་
ཀརྨ་ཚེ་བརྟན། མཁན་ཆེན་ཚེ་རྣམ་རིན་པོ་ཆེ། ཡ་ཆེན་ཨ་ཆོས་རིན་པོ་ཆེ། མཁན་པདྨ་མཁྱེན་རབ་སོགས་
དམ་པའི་སྐྱེས་བུ་རྣམས་ཀྱི་དྲུང་ནས་མན་ངག་ཟབ་མོ་གདམས་ངག་མཛོད་དང་། བཀའ་འགྱུར་གྱི་ལྗགས་ལུང་
སོགས་གདམས་ཟབ་མང་པོ་དང་། ཁྱད་པར་དུ་རྟོགས་པ་དོན་གྱི་རྣལ་འབྱོར་པ་གྲུབ་རིགས་ཁྱུ་མཆོག་ཨ་ལྡེའུ་
རིན་པོ་ཆེའི་དྲུང་ནས་རང་ལུགས་ཀྱི་དབང་ལུང་མན་ངག་ཟབ་ཁྲིད་རྣམས་བུམ་པ་གང་བྱོའི་ཚུལ་དུ་ཞུས། ནང་
ཆེན་ཚེས་བཅུ་དགོན་དུ་དགེ་འདུན་སྟོང་ཕྲག་ལྷག་ཙམ་ལ་ཀུན་མཁྱེན་པད་དཀར་གྱི་བཀའ་འབུམ་ལྗགས་ལུང་
གནང་། མགོན་པོ་གྲུབ་མཆོད་རྒྱུད་པའི་ཕྱག་རྒྱུན་མ་ཉམས་པ་གསར་འཛུགས་མཛད། སྐུ་གོང་མའི་མཆོད་
ཆས་རྣམས་ས་འོག་ནས་ངོ་མཚར་དང་བཅས་ཏེ་གདན་དྲངས། ༧སྐྱབས་རྗེ་ཆོས་མགོན་དགུ་པ་མཐུ་སྟོབས་
ཆོས་ཀྱི་དབང་ཕྱུག་འཕགས་ཡུལ་་ནས་བོད་དུ་ཕེབས་སྐབས་རང་དགོན་ནས་རྟ་མི་སྟོང་ཕྲག་ལྷག་དང་། རླངས་
འཁོར་བརྒྱ་ཕྲག་དུ་མ། དེ་བཞིན་བླ་སྤྲུལ་དང་དགེ་འདུན་པ་མང་པོའི་སེར་ཕྲེང་དང་བཅས་ཏེ་རང་དགོན་དུ་
གདན་དྲངས་ནས་དགེ་འདུན་པ་དང་། དད་ལྡན་མང་ཚོགས་སྟོང་ཕྲག་དུ་མར་མཆོད་སྦྱིན་ཆེན་པོའི་མཛད་སྒོ་
སྤེལ། སླར་ཡང་སྤྱི་ལོ་༢༠༠༧་ལོར་ཨ་ལྡེའུ་རིན་པོ་ཆེ་གདན་དྲངས་ཏེ་རང་དགོན་དུ་མཁན་སྤྲུལ་བདུན་ཅུ་ལྷག་
དང་གྲྭ་བཙུན་སྟོང་ཕྲག་བརྒལ་བ་ལ་ཟབ་ཆོས་རྡོ་རྗེ་ཕྲེང་བའི་དབང་དང་། འབྲུག་པའི་ཆོས་མཛོད་ཆེན་པོའི་ལུང་



O འབྲུག་པ་པསོད་ནམ།།་དག
རྣམས་ཀྱི་མཐུན་རྐྱེན་སྦྱར། ཁྱད་པར་དུ་དཔལ་ལྡན་འབྲུག་པའི་གདན་ས་ཡོད་
རིགས་རྣམས་མ་འོངས་ཐུགས་འདུན་གཅིག་སྒྲིལ་ཡོང་བའི་གྲོས་མགོ་མཛད། ད་
ལྟ་ཡང་རང་དགོན་དུ་འཁོར་ལོ་གསུམ་གྱི་མཛད་འཕྲིན་སྐྱོང་བཞིན་བཞུགས་པ་
བཅས་སོ། །
དགོན་འདི་ཉིད་རིག་གསར་གྱི་རྗེས་སུ་སྤྱི་ལོ་༡༩༨༨ལོར་ཆོས་སྒོ་འབྱེད་ཆོག་
པའི་ཆོག་མཆན་ཐོབ་པར་བརྟེན་དགོན་དེ་གའི་སྤྲུལ་སྐུ་བསོད་ནམས་དགེ་བ་དང་།
བསྟན་དགའ་སྤྲུལ་སྐུ་རྣམ་གཉིས་དང་། རྒན་དཀོན་མཆོག་བསྟན་འཛིན་དང་། སྨོན་
ལམ་རྣམ་རྒྱལ་ལགས་བཅས་ཀྱིས་ཐོག་མཐའ་བར་གསུམ་དུ་གཙོ་བོའི་འགན་
ཛག བཞེས་འོག་དད་ལྡན་མང་ཚོགས་རྣམ་པས་ཀྱང་ཤུགས་ཆེའི་རྒྱབ་སྐྱོར་གནང་སྟེ་
སྐུ་ཕྲེང་བཅུ་གཅིག་པ་ངག་དབང་ གསར་དུ་བཞེངས་པའི་སྐོར་ལ། འདུ་ཁང་ཀ་བ་ཉེར་བཞི་དང་། འདུ་ཁང་གསར་
བསྟན་པའི་ཉི་མ་མཆོག །
པ་ཀ་བ་དྲུག་ཅུ་མགོན་ཁང་དང་སྒྲུབ་ཁང་བཅས་ལ་ཀ་བ་བཅུ་དྲུག སྤྱི་གཉེར་ཁང་
གསུམ་ལ་ཀ་བ་བརྒྱད། གྲྭ་ཤག་སུམ་ཅུ་བཅས་གསར་གཞེངས་མཛད་པ་དང་གྲྭ་
པ་བརྒྱ་ལྷག་ཙམ། ལོ་གཅིག་གི་ནང་ཚོགས་པ་གཏན་ཆགས་ཉིན་དྲུག་ཅུ་རེ་ལྔ།
སྐུ་རྟེན་དང་ཐུགས་རྟེན་གྲངས་ལྔ་བཅུ། གསུང་རྟེན་པོད་ཉིས་བརྒྱ་ལྔ་བཅུ། ཞལ་
ཐང་གྲངས་ལྔ་ཅུ་ང་གཅིག རོལ་སིལ་གཙོས་མཆོད་ཆའི་རིགས་ཆིག་སྟོང་ཆིག་
བརྒྱ། རྟ་ནོར་གྲངས་སོ་བརྒྱད། ཚོང་ཁང་དང་རླངས་འཁོར་སོགས་ཡོད། དེང༌
སྐབས་དགོན་འདིར་སྤྲུལ་སྐུ་བཞི་ཡོད་པ་དང་། བཤད་སྒྲུབ་གཉིས་ཀ་ཆ་ཚང་བའི་
འབྲུག་པ་བཀའ་བརྒྱུད་ཀྱི་དགོན་སྡེ་ཆེ་གྲས་ཤིག་ཏུ་གྱུར་ཡོད་པ་མ་ཟད་ད་ལྟ་དགོན་
ཆགས་ཡུལ་གྱི་གནས་འདི་ཡང་༧སྐྱབས་རྗེ་ཆོས་མགོན་དགུ་པ་མཐུ་སྟོབས་ཆོས་
ཀྱི་དབང་ཕྱུག་དང་། ནང་ཆེན་ཨ་ལྡེ འུ་རིན་པོ་ཆེ་རྣམ་གཉིས་ནས་མགོན་པོ་བྱ་
གདོང་གི་གནས་ཡིན་པར་གསུངས། ཆོ་ག་ཕྱག་ལེན་སོགས་འབྲུག་བདེ་ཆེན་ཆོས་
འཁོར་དང་ཚེས་བཅུ་དགོན་གཉིས་ཀྱི་ཕྱག་བཞེད་ལྟར་གསན་སྦྱོངས་གནང་སྲོལ་
ཡོད་པ་བཅས་སོ། །
དག ན་སྡེ་ཁག་གི་ལོ་རྒྱུས་ཕྱོགས་བསྡུས་ཤིག་དང་སྤྲུལ་སྐུ་བས དེ་ནམས་དགེའི་རྣམ་ཐར་དང་གསུང༌
རྒྱུན་བཅས་བསྡུ་རུབ་བྱས་ཏེ་དག དེ་དེ་གར་སྤྱི་ལོ་༢༠༠༨ལོའི་བླ་སྒྲུཔའི་ཚེས་༡༧ ཉིན་བྲིས།
130 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



23
མོ་རུ་སྒར་པ་དགོན།
སྤངས་རྟོགས་ལྷུན་པོའི་རྩེ་མོར་མངོན་འཕགས་ཤིང་། །
མཁྱེན་བརྩེའི་འོད་ཟེར་གདུལ་བྱའི་གླིང་ལ་ཁྱབ། །
ནུས་པའི་སྟོབས་ཀྱིས་ཐར་ལམ་གསལ་མཛད་པའི། །
སྟོན་མཆོག་ཉི་མའི་གཉེན་ལ་གུས་ཕྱག་འཚལ། །
ཉམས་ལེན་སྒྲུབ་པའི་བཀའ་བབས་འགྲོ་བའི་མགོན། །
ཚེ་གཅིག་ཟུང་འཇུག་གོ་འཕང་མངོན་མཛད་པའི། ། །
བཀའ་བརྒྱུད་གྲུབ་ཐོབ་རྒྱ་མཚོའི་ཚོགས་དང་བཅས། །
བྱང་ཆུབ་བར་དུ་རིགས་ཀྱི་བདག་པོར་བཞུགས། ། །



ཕྱོགས་རིས་མིག་སེར་གདོན་གྱིས་མ་བསླད་ཅིང་། །
གཡོ་ཟོལ་བཅོས་མའི་ཚིག་ཕྲེང་རྣམས་སྤངས་ཏེ། །
དཔལ་ལྡན་འབྲུག་རྒྱས་ཆོས་འཁོར་གླིང་འདི་ཡི། །
སྔོན་རབས་བྱུང་བ་མདོ་ཙམ་གླེང་བར་བྱ། ། །
ཞེས་མཆོད་པར་བརྗོད་དེ། དཔལ་ལྡན་འབྲུག་རྒྱས་ཆོས་འཁོར་གླིང་དགོན་ནམ། ལོ་རུ་སྒར་པ་དགོན་འདི་
ཉིད་ཀྱི་ལོ་རྒྱུས་བཤད་པ་ལ། དང་པོ། དགོན་འདི་ཉིད་ཕྱག་བཏབ་པའི་དུས་ཚོད་དང་ཕྱག་འདེབས་པ་པོ་ལོ་རུ་
སྤྲུལ་སྐུའི་སྐུ་ཕྲེང་རིམ་བྱོན་གྱི་སྐོར། གཉིས་པ། ཁྲི་འཛིན་གཉིས་པ་ཀརྨ་ཆོས་ཉིད་རྒྱལ་མཚན་གྱི་སྐུ་ཕྲེང་རིམ་
བྱོན། གསུམ་པ། ཁྲི་འཛིན་གསུམ་པ་བླ་མ་ཀརྨ་སྦྱིན་པའི་སྐུ་ཕྲེང་རིམ་བྱོན། བཞི་པ། རིག་གསར་གྱི་རྗེས་སུ་
ལོ་རུ་སྐུ་ཕྲེང་དགུ་པས་དགོན་འདི་བསྐྱར་བཞེངས་མཛད་ཚུལ་གྱི་སྐོར་དང་བཞི་ལས། དང་
དང་པོ། ཁམས་ཡུལ་ཤུལ་རྫོང་གི་ཁོངས་སུ་གཏོགས་པའི་ལོ་རུ་སྒར་པ་དགོན་འདི་ཉིད་ནི། ཐོག་མར་
ཁམས་ཀརྨ་བསྟན་འཕེལ་གྱི་དངོས་སློབ་རྒྱ་མཚོ་སྣ་ལྔའི་ཡ་གྱལ་ལོ་རུ་ཤེས་རབ་རྒྱ་མཚོས་བོད་རབ་བྱུང་
བཅུ་གཅིག་པའི་ས་རྟ་སྤྱི་ལོ་༡༦༧༨ལོར་ཕྱག་བཏབ་པ་ནས་ད་བར་ལོ་༣༣༠ལྷག་གི་ལོ་རྒྱུས་ལྡན་ཡོད། དེ་
ཡང་ལོ་རུ་ཤེས་རབ་རྒྱ་མཚོ་དེ་ཉིད་ནི་ངེས་པའི་དོན་དུ་བསྐལ་པ་གྲངས་མེད་པའི་སྔོན་རོལ་ནས་མངོན་པར་
རྫོགས་པར་སངས་རྒྱས་ཟིན་ནའང་དམིགས་མེད་བརྩེ་བ་ཆེན་པོས་འཇིག་རྟེན་གྱི་ཁམས་འདིར་སྤྲུལ་པ་ཡང་
སྤྲུལ་བསམ་གྱིས་མི་ཁྱབ་པ་བྱོན་ཚུལ་ནི། སྔོན་ཐུབ་པའི་དབང་པོའི་སྤྱན་སྔར་ཉན་ཐོས་ཙུན་ད་དང་། གུ་རུའི་
དྲུང་དུ་ལོ་ཙཱ་བ་སྐ་བ་དཔལ་བརྩེགས། འཕགས་པའི་ཡུལ་དུ་སྒྲུབ་ཆེན་བི་ཤུདྡྷི། བཀའ་བརྒྱུད་གོང་མའི་དྲུང་དུ་
རྒྱལ་བ་ཡང་དགོན་པ་སོགས་ཀྱི་སྐུ་སྐྱེར་བཞེས་ཤིང་འགྲོ་དོན་དཔག་མེད་མཛད། བྱེ་བྲག་ཏུ་དགོན་འདི་ཕྱག་
འདེབས་པ་པོ་ལོ་རུ་ཤེས་རབ་རྒྱ་མཚོའི་སྐུ་སྐྱེར་བཞེས་ཏེ་འགྲོ་དོན་མཛད་ཚུལ་ལས། རྗེ་འདི་ཉིད་ནི་རབ་བྱུང་
བཅུ་གཅིག་པའི་སྟོད་ཙམ་དུ་སྐུ་འཁྲུངས་པ་དང་། མདོ་ཁམས་པ་ཀརྨ་བསྟན་འཕེལ་དང་། འབྲུག་རྒྱལ་དབང་
ཆོས་རྗེ། ཡོངས་འཛིན་ངག་དབང་བཟང་པོ་སོགས་ཚད་ལྡན་གྱི་བླ་མ་མང་པོ་བསྟེན་ཏེ་སྒྲ་དང་ཚད་མ་སོགས་
ཐུན་མོང་གི་རིག་གནས་དང་། ཐུན་མོང་མ་ཡིན་པ་སྡེ་སྣོད་གསུམ་དང་། རྒྱུད་སྡེ་བཞིའི་དགོངས་འགྲེལ་དབང་
ལུང་མན་ངག་རྒྱུད་ཀྱི་བཤད་པ་དང་བཅས་པ། ནཱ་རོའི་ཁྱད་ཆོས་བསྲེ་འཕོ་གནད་ཀྱི་འཚམས་སྦྱོར་འབུམ་ནག་
མའི་ལུགས། སྙན་བརྒྱུད་ནོར་བུ་སྐོར་གསུམ་སོགས་ཁྲིད་ཆེན་ཕལ་མོ་ཆེ། ཁྱད་པར་དུ་ཀུན་མཁྱེན་པདྨ་དཀར་
པོ་ནས་བརྒྱུད་པའི་འབྲུག་ལུགས་ཀྱི་དབང་དང་མན་ངག་ཐམས་ཅད་བུམ་པ་གང་བྱོའི་ཚུལ་དུ་གསན་བསམ་
མཐར་ཕྱིན་པ་མཛད་པས་ཉམས་རྟོགས་ཀྱི་མྱུ་གུ་རྒྱུད་ལ་འཁྲུངས་ཏེ་སྤངས་རྟོགས་ནམ་མཁའ་དང་མཉམ་པར་
གྱུར། དེ་ནས་འཛི་སྒར་བསོད་ནམས་རྒྱ་མཚོས་བཏབ་པའི་འཛི་སྒར་དགོན་དུ་ཡུན་རིང་བཞུགས་པས་དེར་
132 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



དགེ་འདུན་གྱི་སྡེ་ཡང་མང་པོ་འདུས། དེ་ནས་རྒྱ་མཚོ་སྣ་ལྔའི་ནང་ནས་དགུང་ལོ་བགྲེས་ཤོས་འཛི་སྒར་བསོད་
ནམས་རྒྱ་མཚོ་དེ་ཉིད་སྤྱི་ལོ་༡༦༦༩ལོར་གཟུགས་སྐུ་ཞི་བའི་དབྱིངས་སུ་གཤེགས་པའི་ཚུལ་བསྟན། སྐབས་
དེའི་དགོངས་རྫོགས་དང་ཡང་སྲིད་བཙལ་འཚོལ་སོགས་ཕྱི་ནང་གི་བྱ་བ་མཐའ་དག་རིན་པོ་ཆེ་ཉིད་ནས་གཙོ་
བོའི་ཐུགས་འགན་བཞེས། དེ་ནས་འབྲུག་པ་ཐམས་ཅད་མཁྱེན་པ་མི་ཕམ་དབང་པོའི་བཀའ་ལུང་བཞིན་རྗེ་ཉིད་
འཛི་སྒར་བསོད་ནམས་རྒྱ་མཚོའི་ཡང་སྲིད་འཚོལ་དུ་ཕེབས། འབྲི་ཀླུངས་དལ་གྱིས་འབབ་པའི་འགྲམ་དུ་བྱོན་
སྐབས། མི་ཚོགས་མང་པོ་འཚོགས་པའི་ཁྲོད་ན་སྒ་སྟོད་ཨ་ཁྲོ་སྡེ་པའི་ནང་གི་ཡབ་ལྷ་རྗེ་ཨ་སྐྱབས་ཞེས་པ་དང་།
ཡུམ་ཀླུ་སྐྱིད་གཉིས་ཀྱི་སྲས་སུ་འཁྲུངས་པའི་ཁྱིའུ་ལོ་ལྔ་ཙམ་ལོན་པ་ཞིག་མི་རྒན་བསོད་ནམས་ལྡན་པ་ཞིག་
གིས་ཁྲིད་བྱུང་བས། ཁྱིའུ་དེས་ལོ་རུ་རིན་པོ་ཆེ་མཇལ་མ་ཐག་དྲུང་དུ་བཅར་བ་དང་། ཕྱག་ནས་འཇུས་ཏེ་ཨ་
ཙི་རྒྱ་མཚོ་ད་རུང་དེ་ཙམ་བགྲེས་མི་འདུག་གསུངས་ཤིང་དབུ་ཐོད་ཡང་ཡང་གཏུགས་ནས་སྔར་འདྲིས་པའི་མི་
གཙོ་ཆེན་ཞིག་ཕྲད་པ་ལྟར་གསུང་གླེང་མང་པོ་མཛད་པས། དེར་ཡོད་ཀྱི་མི་ཚང་མ་ཧ་ལས་ཀྱང་ཅི་ཡིན་མ་ཤེས་
མོད། ལོ་རུ་རིན་པོ་ཆེས་དེ་ནི་འཛི་སྒར་བསོད་ནམས་རྒྱ་མཚོའི་ཡང་སྲིད་འཁྲུལ་མེད་ཡིན་པའི་ཐུགས་ཐག་
ཆོད། དེ་ནས་ལོ་རུ་རིན་པོ་ཆེ་དེ་ཉིད་ཨ་ཁྲོ་དཔོན་གྱི་རྩར་ཕེབས་ཏེ་རྒྱུ་མཚན་ཞུས་པས། ཨ་ཁྲོ་དཔོན་པོས།
བུ་འདི་དེ་འདྲའི་སྐྱེས་བུ་དམ་པ་ཞིག་ཡིན་ན། ངེད་ཅག་སྡེ་དཔོན་ཡོངས་ཀྱི་བསོད་ནམས་ཀྱི་བགོ་སྐལ་དུ་བྱོན་
པ་ཡིན་པས་ས་མཐའ་ག་གེ་མོ་ཞིག་ཏུ་གདན་འདྲེན་མི་ཆོག་ཅེས་ཟེར་ནས་གཏོང་མ་འདོད། །
དེའི་ནུབ་མོ་ལོ་རུ་རིན་པོ་ཆེས་བླ་མ་དང་དཀོན་མཆོག་ལ་གསོལ་བ་བཏབ། ཆོས་སྐྱོང་ལ་འཕྲིན་བཅོལ་
ཞུས། ཐོ་རེངས་ཁར་ཆོས་སྲུང་གི་ཞལ་གཟིགས་ཏེ། དུང་དཀར་གཡས་སུ་འཁྱིལ་འདྲའི་གཡས་ཟུར་ལ། །འགྲོ་
བའི་དེད་དཔོན་ཁྱེད་ཉིད་བཞུགས་གྱུར་ན། །རྟོགས་པ་ལྡན་པའི་རྣལ་འབྱོར་གྲངས་མེད་འབྱུང་། །བསྟན་པའི་
དཔལ་མགོན་དམ་པ་ཁྱེད་གྱུར་ཏོ། ། ཞེས་ལུང་བསྟན། དེ་ནས་རིན་པོ་ཆེ་ཡང་བསྐྱར་ཨ་ཁྲོ་དཔོན་པོའི་གན་དུ་
ཕེབས་ཏེ། ཞོ་མགར་ཚང་གི་བུ་འདི་བསོད་ནམས་རྒྱ་མཚོའི་ཡང་སྲིད་འཁྲུལ་མེད་ཡིན་པ་ནི་འབྲུག་ཐམས་ཅད་
མཁྱེན་པའི་བཀའ་ལུང་ཚད་མས་ཟིན་པ་ཡིན་པས་ཅིས་ཀྱང་གདན་འདྲེན་ཆོག་པའི་དགོངས་ཁྲོལ་ཞུ། ཞེས་ནན་
གྱིས་གསུངས་པས། ཆོས་སྐྱོང་སྲུང་མས་བློ་ཁ་བསྒྱུར་ཏེ། ལོ་རུ་རིན་པོ་ཆེ་ལའང་སྔར་དང་མི་འདྲ་བར་དད་
ཅིང་གུས་པའི་རྣམ་འགྱུར་དང་བཅས། ད་འོ་ན་ངེད་སྡེ་དཔོན་ཡོངས་ལ་འདི་ཕྱི་གཉིས་ཀར་སྐྱབས་གནས་འོས་
པ་ཞིག་དགོས་པས། ཡང་ན་སྤྲུལ་སྐུ་འདིར་གཞག་རྒྱུ་དང་། ཡང་ན་ཁྱེད་ཉིད་བཞུགས་རྒྱུ་ཅི་དགྱེས་མཛོད་
ཟེར་བས། རིན་པོ་ཆེའི་ཐུགས་དགོངས་ལ་སྲུང་མའི་ལུང་བསྟན་ཐོག་ཏུ་བབས་པ་དང་། སྔོན་གྱི་སྨོན་ལམ་
དབང་གིས་ས་འདིར་སྡོད་དགོས་པ་འདྲ་དགོངས་ཏེ། འོ་ལགས་སོ་ངེད་ཀྱི་ཕ་ཡུལ་ན་སེར་སྐྱ་ཕོ་མོ་མང་པོས་
སྤྲུལ་སྐུ་གདན་དྲངས་ཡོང་བའི་རེ་སྒུག་བྱས་ཡོད་པས། སྤྲུལ་སྐུ་གདན་འདྲེན་མི་ཞུ་ཐབས་མེད་ཡིན། ཁྱེད་ཀྱི་



oསྔར་ལོ་རུ་སྒར་པ་དགོན་གྱི་དགོན་ཤུལ།
བཀའ་བཞིན་ང་རང་འདི་གར་སྡོད་རྒྱུ་ཡིན་ཞེས་ཁོང་རང་ཉིད་བཞུགས་རྒྱུའི་ཞལ་བཞེས་མཛད། དེ་ནས་སྤྲུལ་
སྐུ་འཛི་སྒར་དགོན་དུ་གདན་དྲངས། གཙུག་ཕུད་བཞེས་ཏེ། མཚན་དགེ་ལེགས་མཆོག་གྲུབ་དཔལ་བཟང་པོ་
ཞེས་གསོལ། སྐུ་ཁྲུས་གསོལ། ན་བཟའ་བསྒྲོན། ལོ་ཆོས་རྣམ་གཉིས་ནས་གོང་མའི་གདན་སར་མངའ་གསོལ་
གྱི་ཆོ་ག་ལེགས་སྒྲུབ་མཛད། གདན་ས་དེ་ཉིད་དུ་སྒྲུབ་བརྒྱུད་ཕོ་བྲང་ཞེས་པའི་གཙུག་ལག་ཁང་ཆེན་པོ་ཞིག་
གསར་བཞེངས་མཛད། སྐབས་དེ་དུས་ནས་འཛི་སྒར་དགོན་དུའང་ལོ་རུ་རིན་པོ་ཆེའི་བཞུགས་ཁྲི་ཡོད། དེ་
ནས་བླ་གྲྭ་འཁོར་བཅས་རྣམས་ལོ་རུ་རིན་པོ་ཆེའི་གདན་ས་གར་འདེབས་ཀྱི་ས་དཔྱད་གཟིགས་སུ་བྱོན་པས།
སྔོན་རྒྱལ་བ་འབྲི་གུང་པའི་རྒྱལ་ཚབ་དབོན་བསོད་ནམས་གྲགས་པ་དང་། གཅུང་རྡོ་རྗེ་གྲགས་པ་སྐུ་མཆེད་
རྣམས་འཁྲུངས་པའི་གདན་ས་ཁྱད་པར་ཅན་སྒ་ནོན་འཇམ་འོམ་བུ་ལུང་ཞེས་པའི་ས་ཆ་དེའི་ཉེ་ཕྱོགས་སུ། དུང༌
དཀར་གཡས་སུ་འཁྱིལ་བའི་དབྱིབས་ཅན་དང་མཚུངས་ཤིང་། ས་དཔྱད་ཕུན་སུམ་ཚོགས་པ། དབེན་ཞིང་
ཉམས་དགའ་བ། སྒྲུབ་བརྒྱུད་གོང་མའི་གདན་ས་ལོས་ཡིན་སྙམ་པའི་མོས་པ་སྐྱེ་བའི་གནས་དེར། སྔར་མཁའ་
ཕུག་པ་ནམ་མཁའ་ཆོས་གླིང་ངམ། འབྲི་གུང་ནམ་མཁའ་སྒང་ཞེས་པའི་སྒྲུབ་སྡེ་ཞིག་ཡོད་པ་དེ་དང་གཅིག་ཏུ་
བསྒྲིལ་ནས། རབ་བྱུང་བཅུ་གཅིག་པའི་ས་རྟ་སྤྱི་ལོ་༡༦༧༨ལོར་གདན་ས་བཏབ་སྟེ། དཔལ་འབྲུག་རྒྱས་ཆོས་
134 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



འཁོར་གླིང་ཞེས་མཚན་གསོལ། སྐབས་དེར་ཐོག་མར་གུར་སྒར་བཏབ་སྟེ་བཞུགས་པས། མི་རྣམས་ཀྱིས་སྒར་
པ་དགོན་པ་དང་། ལོ་རུ་སྒར་ཆེན་དགོན་ཞེས་འབོད། དེ་དང་མཉམ་དུ་དགོན་པ་དེའི་གཡོན་ཕྱོགས་སུ་མགོ་
མང་ཞེས་པའི་ལུང་པའི་ནང་སྒྲུབ་ཁང་འཆི་མེད་དགའ་ཚལ་ཞེས་པའི་བཙུན་མའི་སྒྲུབ་སྡེ་ཆུང་ཆུང་སྔར་ནས་ཡོད་
པ་དེའང་རྗེས་སུ་བཟུང་ནས་དོ་དམ་མཛད་པས་དར་རྒྱས་སུ་གྱུར། དེ་ནས་བླ་མ་སྐུ་རབས་རིམ་བྱོན་གྱི་རིང་
ལ་འདུ་ཁང་དང་། སྒྲུབ་ཁང་། དགོན་གཞུང་གི་ཇ་ཁང་དང་
། མཛོད་ཁང་། གྲྭ་ཤག་སོགས་གསར་བཞེངས་
མཛད་དེ་གདན་ས་བསྐྱང་བཞིན་བཞུགས། མཐར་རབ་བྱུང་བཅུ་གཉིས་པའི་ཆུ་ཕོ་སྤྲེལ་སྤྱི་ལོ་༡༩༦༢ལོར་
དགོངས་པ་རྫོགས། །
དེའི་སྐུ་ཕྲེང་གཉིས་པ། མི་ཕམ་སྲིད་ཞི་ཡོངས་གྲོལ་ལམ། མི་ཕམ་བསྟན་འཛིན་འདི་ཉིད་ནི་འབྲི་ཀླུང་
དལ་གྱིས་བབ་པའི་འགྲམ། རག་ན་གྲོང་སྡེའི་ནང་དུ་ཡབ་རག་ན་བཀྲ་ཤིས་དང་། ཡུམ་དབྱངས་ཅན་དཔལ་མོ་
གཉིས་ཀྱི་སྲས་སུ་རབ་བྱུང་བཅུ་གཉིས་པའི་ཤིང་ཁྱི་སྟེ་སྤྱི་ལོ་༡༦༩༤ལོར་འཁྲུངས། སྐུ་ན་ཕྲ་མོའི་དུས་ནས་
འབྲི་ཀློག་སོགས་ཚེགས་མེད་དུ་མཁྱེན་ཅིང་དམ་པའི་རང་རྟགས་གསལ་བ་དང་
། རང་དོན་དུ་ཐོས་བསམ་སྒོམ་
གསུམ་དང་། གཞན་དོན་འཆད་རྩོད་རྩོམ་གསུམ་སོགས་ཚུལ་དགུ་དང་ལྡན་པ་ཞིག་བྱོན། འདི་པའི་སྐུ་དུས་
སུ་དགེ་འདུན་གྱི་སྡེ་བཅུ་ཕྲག་གསུམ་ཙམ་འཕེལ་བ་དང་། རྟེན་གཞི་གཙུག་ལག་ཁང་ཀ་བ་བཅུ་གཅིག་དང་།
གསེར་ཟངས་ལས་སྒྲུབ་པའི་སྟོན་པའི་སྐུ་མི་ཚད་མ་དང་། མར་མི་དྭགས་གསུམ་གྱི་སྐུ་འདྲ། སྟོན་པའི་འཁྲུངས་
རབས་ཀྱི་གསེར་ཐང་། བཀའ་བརྒྱུད་གསེར་ཕྲེང་གི་གསེར་ཐང་སོགས་རྟེན་དང་བརྟེན་པར་བཅས་པ་སྔར་ལས་
ལྷག་པ་གསར་བཞེངས་མཛད་པ་སོགས་དགོན་གནས་འདིར་མཛད་རྗེས་ཁྱད་འཕགས་བསྐྱངས་ཤིང་། མཐར་
དགུང་གྲངས་ཞེ་དྲུག་སྐབས་ལྕགས་ཕོ་སྤྲེལ་རབ་བྱུང་བཅུ་གཉིས་པའི་ས་ལུགས་སྤྱི་ལོ་༡༧༣༩ལོར་དགོངས་པ་
རྫོགས། །
སྐུ་ཕྲེང་གསུམ་པ། མི་ཕམ་ཆོས་ཀྱི་རྒྱ་མཚོ་ནི། རྫ་སྟོད་བེ་རི་དཔོན་ཚང་དུ། ཡབ་ལྷ་དར་དང་། ཡུམ་
དཀར་སྒྲོན་གཉིས་ཀྱི་སྲས་སུ་ཆུ་ཁྱི་ལོ་སྟེ་སྤྱི་ལོ་༡༧༤༢ལོར་སྐུ་འཁྲུངས། སྐུ་ན་ཕྲ་མོའི་དུས་ནས་སྐྱེས་བུ་དམ་
པའི་རང་རྟགས་ལྷན་སྐྱེས་སུ་མངའ་ཞིང་། འབྲི་ཀློག་སོགས་ཚེགས་མེད་མཁྱེན་པའི་རྣམ་དཔྱོད་དང་ལྡན་པ་
སོགས་མཁས་གྲུབ་གཉིས་ལྡན་དུ་བཞུགས་པ་མ་ཟད། འདི་པས་མཛད་པའི་ཁྲིད་ཡིག་ཁག་དང་། ཡུལ་ལྷ་གཞི་
བདག་སོགས་ཀྱི་བསང་མཆོད་སོགས་མཇལ་ན་མཁས་པའི་ཉམས་དང་གྲུབ་པའི་ཚུལ་ངོ་མཚར་བ་སྣང་། རྗེ་
དེ་ཉིད་མཐར་དགུང་ལོ་སུམ་ཅུ་བཞེས་པ་རབ་བྱུང་བཅུ་གསུམ་པའི་ལྕགས་ཡོས་སྤྱི་ལོ་༡༧༧༡ལོར་དགོངས་པ་
རྫོགས། །
སྐུ་ཕྲེང་བཞི་པ། ཀརྨ་ཆོས་གྲགས་དཔལ་བཟང་ནི། སྒ་ཡུལ་འབྲོང་མདའ་གྲོང་ཚོ་རུ་རབ་བྱུང་བཅུ་གསུམ་



ཆུ་ཕོ་འབྲུག་སྤྱི་ལོ་༡༧༧༢ལོར་འཁྲུངས། འཛི་སྒར་རྡོ་རྗེ་གྲགས་པས་གོང་མའི་ཡང་སྲིད་དུ་ངོས་འཛིན་མཛད།
འདི་པའི་སྐུ་རིང་ལ་དགོན་འདིར་ཤོག་ནག་གསེར་བྲིས་ཀྱི་བཀའ་འགྱུར་རིན་པོ་ཆེ་དང་། དངུལ་གྱིས་བྲིས་པའི་
བསྟན་འགྱུར། དྭགས་པོའི་ཐར་རྒྱན་ཚར་གཉིས་སོགས་དང་། མགོན་ཁང་དུ་སྨན་འདམ་ལས་སྒྲུབ་པའི་མགོན་
པོ་ཕྱག་གཉིས་པ་དང་། བྱ་རོག་གདོང་ཅན། རྣམ་སྲས། ཇག་པ་མེ་ལེན། སྤྲག་བཙན། ཚེ་རིང་མ། རྨ་རྒྱལ་
སྤོམ་ར་བཅས་གསར་བཞེངས་མཛད། གཞན་ཡང་འཛི་སྒར་གཏེར་ཆེན་སོགས་བླ་མ་དུ་མའི་དྲུང་ནས་ཟབ་
ཆོས་མང་པོ་གསན་ཏེ། སྐུ་ཚེ་དེ་ལ་སྒྲུབ་པའི་རྒྱལ་མཚན་བཙུགས་ཏེ་ཐུགས་ཉམས་སུ་བཞེས་པས། སྤངས་
རྟོགས་ཀྱི་ཡོན་ཏན་ཡོངས་སུ་རྫོགས་པ་དང་། བསྟན་འགྲོའི་དོན་རླབས་པོ་ཆེ་མཛད་དེ་མཐར་དགུང་ལོ་ང་
གསུམ་བཞེས་པ་རབ་བྱུང་བཅུ་བཞི་པའི་ཤིང་བྱ་སྤྱི་ལོ་༡༨༢༥ ལོར་དགོངས་པ་རྫོགས།
སྐུ་ཕྲེང་ལྔ་པ། མི་ཕམ་བསྟན་འཛིན་ཆོས་ཀྱི་དབང་ཕྱུག་ནི། སྒ་ཡི་གུ་ཚའི་དཔོན་ཆེན་ཚེ་དབང་དགྲ་འདུལ་
དང་། ཡུམ་རྣམ་དཀར་ལྷ་མོ་གཉིས་ཀྱི་སྲས་སུ། རབ་བྱུང་བཅུ་བཞི་པའི་ས་ཕོ་བྱི་བ་སྟེ་སྤྱི་ལོ་༡༨༢༨ ལོར་སྐུ་
འཁྲུངས། རྗེ་འདི་ཉིད་ནི་དཀའ་སྤྱད་དྲག་པོས་སྒྲུབ་ལ་འབད་མི་དགོས་པར། སྐུ་ཆུང་ངུའི་དུས་ནས་གུ་ཚའི་ལོ་
རྒོད་ཅེས་གྲགས་པ་སྟོབས་དང་རྫུ་འཕྲུལ་བསམ་གྱིས་མི་ཁྱབ་པ་ལྡན་པ་དང་། ཟག་མེད་ཀྱི་མངོན་ཤེས་མངའ་
བས་དུས་གསུམ་སྒྲིབ་མེད་དུ་མཁྱེན་པ་སོགས་ངོ་མཚར་བའི་ཡོན་ཏན་དཔག་ཏུ་མེད་པ་དང་ལྡན་ཞིང་། ཁོང་གོ་
འཇོ་ཁུལ་དུ་བྱོན་སྐབས་སྲ་མཁྲེགས་རྡོ་ལ་བཞག་པའི་ཕྱག་རྗེས་དང་། ཞབས་རྗེས་སོགས་ད་ལྟའང་མི་རྣམས་
ཀྱི་དད་རྟེན་དུ་བཞུགས་ཡོད། རྗེ་དེ་ཉིད་གདན་ས་བསྐྱངས་ཤིང་འགྲོ་དོན་མཛད་པའི་མཐར་རབ་བྱུང་བཅུ་བཞི་
པའི་མེ་སྦྲུལ་སྤྱི་ལོ་༡༨༥༧ལོར་གཟུགས་སྐུ་ཞི་བའི་དབྱིངས་སུ་གཤེགས། །
སྐུ་ཕྲེང་དྲུག་པ། བོད་རབ་བྱུང་བཅུ་བཞིའི་ནང་སྤྱི་ལོ་༡༨༥༩ལོར་སྡོམ་པ་བེ་ཧུ་ཚང་དུ་སྐུ་འཁྲུངས། རྒྱལ་
དབང་འབྲུག་པ་རིན་པོ་ཆེས་སྐུ་རབས་དགུ་པ་འཇིགས་མེད་མི་འགྱུར་མཚན་ཅན་གྱི་བཀའ་ལུང་དུ། ལྷོ་ཟླ་དལ་
འགྲོའི་ངོགས་སུ། །བསླབ་གསུམ་སྡོམ་པའི་གཞི་མ། །བསོད་ནམས་ལྷུན་གྱིས་འགྲུབ་ཅིང་། །ཆོས་སྲིད་དཔལ་
འབྱོར་རྒྱས་པའི། །མི་ཁྱིམ་བཟང་པོར་འཁྲུངས་སྣང་། །སྲུང་མའི་བསྐང་བཤགས་གྲངས་མང་། །སྒྲོལ་མ་མང་དུ་
གྲུབ་ན། །མྱུར་དུ་ནང་དོན་གསལ་འོང་། །ཞེས་གནང་བའི་བཀའ་ལུང་རྡོ་རྗེའི་བདེན་ཚིག་ལ་འཁྲུལ་པ་མེད་པས།
འཁྲུངས་ཡུལ་དང་ཡབ་ཀྱི་མཚན་ཧྲིལ་པོར་གསལ་བ། ཡབ་སྡོམ་པ་བེ་ཧུ་ལྷུན་གྲུབ་དཔལ་འབྱོར་ཞེས་པའི་
སྲས་སུ་འཁྲུངས། མཚན་མི་ཕམ་ཀུན་བཟང་ཕྲིན་ལས་ཆོས་ཀྱི་རྒྱ་མཚོ་ཞེས་གསོལ། སྐུ་ཚེ་དེར་གཙོ་བོ་སྒྲུབ་
པ་ཉམས་ལེན་ལ་བརྩོན་ཞིང་། འབྲུག་པ་སྟོབས་བཅུ་རྡོ་རྗེ་འཆང་སོགས་སྐྱེས་ཆེན་དམ་པ་མང་པོ་ལས་ཟབ་
རྒུའི་མན་ངག་ཐམས་ཅད་ཞུས་ཏེ། ལྟ་བ་ཕྱག་རྒྱ་ཆེན་པོ་དང་། སྒོམ་པ་ནཱ་རོའི་ཆོས་དྲུག སྤྱོད་པ་རོ་སྙོམས་
དྲུག་སྐོར་རྣམས་དང་། སྙན་བརྒྱུད་ནོར་བུ་སྐོར་གསུམ་སོགས་ཐུགས་ཉམས་སུ་བཞེས་ཤིང་ལས་ཅན་གྱི་
136 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



གདུལ་བྱ་མང་པོ་སྨིན་གྲོལ་གྱི་ས་ལ་བཀོད། མཐར་དགུང་ལོ་བཞི་བཅུ་བཞེས་པ། རབ་བྱུང་བཅོ་ལྔ་པའི་ས་མོ་
ཕག་སྤྱི་ལོ་༡༨༩༩ལོར་སྐུ་མྱང་ངན་ལས་འདའ་བའི་ཚུལ་བསྟན། སྐུ་གདུང་ཞུགས་ལ་སྦྱངས་པས་འོད་ཀྱི་གོང་
བུར་གྱུར་ཏེ་མི་མངོན་དབྱིངས་སུ་ཡལ་བ་སོགས་ངོ་མཚར་ཆེ་བའི་རྣམ་ཐར་ཐུན་མོང་གི་སྤྱོད་ཡུལ་དུ་གྱུར་ཏོ། །
སྐུ་ཕྲེང་བདུན་པ། མི་ཕམ་ཆོས་དབྱིངས་མཚན་ལྡན་ནི་རབ་བྱུང་བཅོ་ལྔ་པའི་ལྕགས་བྱི་སྤྱི་ལོ་༡༩༠༠ལོར་
སླར་ཡང་གུ་ཚ་དཔོན་ཚང་དུ་སྐུ་བལྟམས་ཤིང་། མཚན་ལ་མི་ཕམ་ཆོས་དབྱིངས་མཚར་ལྡན་ཞེས་གསོལ་ནས།
གསེར་ཁྲིར་མངའ་གསོལ་ཞུས། ཐོས་བསམ་ལ་སློབ་གཉེར་མཛད་བཞིན་པའི་སྐབས། དགུང་ལོ་བཅུ་གཉིས་
བཞེས་པའི་ལྕགས་མོ་ཕག་སྟེ་སྤྱི་ལོ་༡༩༡༡ལོར་གདུལ་བྱ་གཞན་གྱི་དོན་དུ་གཤེགས་པའི་ཚུལ་བསྟན་ཏོ། །
སྐུ་ཕྲེང་བརྒྱད་པ། རབ་བྱུང་བཅོ་ལྔ་པའི་ཆུ་མོ་གླང་སྤྱི་ལོ་༡༩༡༣ལོར་ཁྲི་འདུ་མོ་ལོ་གྲོང་དུ། ཡབ་གཙང་
པ་བཀྲ་ཤིས་དཔལ་འབར་དང་། ཡུམ་ཚེ་རིང་ལྷ་སྒྲོན་གཉིས་ཀྱི་སྲས་སུ་འཁྲུངས། དེ་ཡང་དུས་གསུམ་སྒྲིབ་མེད་
སྔར་གྱི་དགོན་ཤུལ། ད་ལྟ་ཐོབ་ཟིན་པ་ནི་དབུགས་རིང་དང༌། ཕྱིར་འདང་འབའ་ཞིག



དུ་གཟིགས་པའི་དཔལ་རྒྱལ་བའི་དབང་པོ་ཀརྨ་པ་མཁའ་ཁྱབ་རྡོ་རྗེའི་ལུང་ལས། དགོན་གྱི་ཤར་སྨད་དམ་ཤར་
ལྷོའི་མཚམས་གང་རིགས་སུ་རྟ་ལམ་ཉིན་ཞག་གསུམ་གཉིས་ཚུན། ཆུ་བོ་ཆེན་པོ་འབབས་པའི་ཕ་རོལ། རི་
བོ་ཆེན་པོ་ལྷུན་ཆགས་པའི་ཞོལ། ཁང་ཁྱིམ་གྲོང་ཚོ་ཞིག་ཡོད་པའི་ནང་། ཕ་མིང་ལ་རཿ ཡིག་ཞུགས་པའི་བུ།
ཁྱེའུ་མཚན་ལྡན་དགེ་བ། ལོ་རྟ་བྱི་གླང་ཐོབ་པར་འབྱུང་། ཞེས་གསུངས་ཤིང་། ཁྱད་པར་འཛི་སྒར་མཆོག་སྤྲུལ་
སྐུ་རབས་བདུན་པ། ངག་དབང་བསྟན་འཛིན་དཔལ་བཟང་འཇིགས་བྲལ་ཕྱོགས་ལས་རྣམ་རྒྱལ་གྱི་བཀའ་ལུང་
དུ༔ རང་ཉིད་ནས་སྔ་རྗེས་རིམ་པར་དཀོན་མཆོག་རྩ་གསུམ་རྒྱ་མཚོར་ཚོགས་མཆོད་དང་། ཡེ་ཤེས་བསྟན་
སྲུང་རྣམས་ལ་གཏོར་འབུལ་དང་ཕྲིན་བཅོལ་གཟབ་ནན་དང་འབྲེལ་བརྟག་འབྲས། འཁྲུལ་སྣང་བརྡ་རིས་ལ་ཡང་།
སྣང་གསལ་ཉིན་བྱེད་གསར་པ་ནི། །སྔོན་གྱི་རིགས་ལ་སླར་གཟིགས་ཏེ། །བདག་པོ་དཔལ་གྱི་མིང་ཅན་བུར། །
མ་ནོར་ལས་ཅན་སྐྱེས་བུ་འབྱུང་། །ཞེས་པའི་ཚིག་དང་གོང་མའི་བཀའ་ལུང་རྗེས་མཐུན། སྒ་ཡི་མོ་ལོ་གཙང་
བའི་བུ་ཆུང་དེ་བཞིན་འཁྲུལ་མེད་ཡིད་གཉིས་ཐེ་ཚོམ་བྲལ་བས། དེ་བཞིན་མཆོག་ཕལ་ལྷ་མི་དགོན་སྡེ་ཀུན་ནས་
ཀྱང་། གཟེངས་བསྟོད་དང་བླང་དགོས་པ་མ་ཟད། ལོ་ཁམས་འདིའམ་གསར་ཚེས་གང་རིགས་སུ་གཟའ་སྐར་
ཚེས་དུས་ལེགས་འགྲིགས་སྟེང་གསེར་ཁྲིར་མངའ་གསོལ་གྱི་ཤིས་བརྗོད་སོགས་བྱེད་དགོས་པས་དེ་ལུགས་
དོན་ཐོག་ཏུ་འཁེལ་བ་དགོས། ཞེས་དང་། ར་གའི་མདོག་ལྡན་ཤོག་བུ་བཟང་པོར་མི་ཕམ་ངག་དབང་ཆོས་ཀྱི་
དབང་ཕྱུག་འཕྲིན་ལས་དཔལ་བཟང་ཞེས་པའི་མཚན་དང་། མགུལ་སྲུང་རྡོ་རྗེའི་མདུད་པ་བཅས་གནང་བ་བཞིན་
ལྕགས་ཕོ་སྤྲེལ་གྱི་ལོར་གསེར་ཁྲིར་མངའ་གསོལ་གྱི་ཆོ་ག་གཟབ་རྒྱས་སྤེལ། འདི་ཉིད་སྐུ་ན་ཕྲ་མོའི་དུས་སུ་
རྟག་ཏུ་ཁམས་མི་བདེ་བར་འདུག་པས། ཏྲེ་ཧོར་ཆོས་རྗེ་རིན་པོ་ཆེ་ལ་གང་དྲག་ཞུས་པས། ཁྱོད་ཚོ་ཕྱུག་པོའི་
བུ་བརྒྱུད་གྲྭ་པ་ནི་བྱེད་རྒྱུ་མ་རེད། ད་འཆི་རྒྱུ་རེད་གསུངས་ནས་སྐུ་རིམ་གང་ཡང་མ་གསུངས། དེ་ནས་རོང་ཐ་
པཎྜི་ཏ་བློ་བཟང་དམ་ཆོས་རྒྱ་མཚོ་ཞེས་པ་དེ་ཉིད་ལ་གང་དྲག་ནན་ཏན་ཞུས་པས། རྣམ་རྒྱལ་སྟོང་མཆོད་རྒྱས་
པ་ཕུལ་ནས། མིང་ལ་རྣམ་རྒྱལ་ཚེ་སྲུང་གནང་། དེ་ནས་གྲྭ་པ་བྱས་ན་འཆི་མི་འོང་གསུངས་པ་བཞིན། དགེ་
སློང་གཞན་ཕན་ཟླ་བ་ལ་གཙུག་ཕུད་ཕུལ་བས་སྙུན་གཞི་ཇེ་དྭངས་སུ་གྱུར། སླར་རོང་ཐ་པཎྜི་ཏ་འབྲོམ་བུ་དགོན་
དུ་ཕེབས་ཞོར་དུ་མོ་ལོ་ཚང་གི་ཁྱེའུ་འདི་ལ་ཆེད་དུ་ཚེ་དབང་ཕུལ། འདི་ཉིད་དགུང་ལོ་ལྔ་ལ་ཕེབས་པའི་ཐོག་
རྒྱལ་དབང་ཀརྨ་པ་དང་། འཛི་སྒར་མཆོག་སྤྲུལ་རིན་པོ་ཆེ་བཅས་ཀྱི་བཀའ་ལུང་གསལ་པོར་གནང་བར་བརྟེན།
གུ་ཚ་བེ་ཧུ་དང་། རྡོ་མགར་སྤྲུལ་སྐུ། རང་རེ་ལོ་རུ་སྒར་པ་དགོན་གྱི་དབུ་ཆེ་ལས་སྣེ་རྣམས་བྱོན། གོང་གསལ་
བཀའ་ལུང་གི་ཡི་གེ་བསྟན་ནས། ལོ་རུ་སྤྲུལ་སྐུ་ཡིན་ཚུལ་དང་། ན་བཟའ་སྒྲོན་དགོས་ཚུལ་བཤད་ཀྱང་།
ཡབ་ཡུམ་གཉིས་ཀྱིས་གཏོང་དུ་མ་འདོད། དེ་ནས་ཡབ་ཚང་ནས་རོང་ཐ་སྐྱབས་མགོན་བློ་བཟང་དཔལ་ལྡན་
རིན་ཆེན་རྒྱལ་མཚན་ལ་ལོ་རུ་སྤྲུལ་སྐུ་ཡིན་མིན་ཐུགས་ཐག་ཁྲིག་བཅད་མཛད་རོགས་ཞུས་པས། ང་རང་གི་
138 ཆམས་དང་ཉག་ཆུ་ཁུལ་གྱི་དགོན་སྡེའི་སྐོར།



བརྟག་དཔྱད་གང་ཤེས་ནན་ཏན་བྱས་པས་ཡིན་ངེས་པ་བབ་སོང་བས་སྤྱོད་ཤོག མ་སྤྲད་ན་བླ་མའི་སྐུ་ཚེ་ལའང་
གནོད་ཅིང་ཁྱིམ་ཚང་ལ་ཡང་མི་ལེགས་ཚུལ་སོགས་གསུངས་པས་སྤྲད་རྒྱུ་ཐག་བཅད། དེའི་དུས་གདན་འདྲེན་
མ་ཞུས་པ་རོང་ཐ་སྐྱབས་མགོན་རིན་པོ་ཆེ་ཆེད་དུ་ཕེབས་ནས་འཇམ་དབྱངས་ཤེས་རབ་བློ་འཕེལ་གྱི་དབང་དང་།
སྒྲོལ་དཀར་ཡིད་བཞིན་འཁོར་ལོའི་ཚེ་དབང་ཞིག་གནང་མཛད། དེ་ནས་ས་མོ་ལུག་གི་ལོ་ཧོར་ཟླ་བཅུ་གཅིག་
པའི་ཚེས་བཅོ་བརྒྱད་རྒྱལ་ཕུར་འགྲུབ་སྦྱོར་གྱི་ཉིན། ན་བཟའ་ངུར་སྨྲིག་གི་རྒྱལ་མཚན་གསོལ། ཉིན་དེ་ནས་
བཟུང་ཀ་ཁ་སློབ་བཅུག་པས་ཉིན་རེ་ཚར་རེ་གཉིས་མ་གཏོགས་གསུངས་རོགས་མ་མཛད་ཀྱང་། ཉི་མ་གཉིས་
ཀྱི་རིང་ལ་ཀ་ཁ་སུམ་ཅུ་ངོས་ཟིན་སོང་ཞིང་། ཟླ་བ་གཉིས་ནས་ཀ་དཔེ་ལྡེབ་བདུན་ཅན་ཞིག་ཡོད་པ་དེ་ཐོགས་
པ་མེད་པར་བཀླག་ཐུབ་སོང་། དེ་ནས་ལྕགས་ཕོ་སྤྲེལ་གྱི་ལོ། ཧོར་ཟླ་བཅུ་གཅིག་པའི་ཚེས་ཉེར་བདུན་ལྷག་པ་
ལྷ་མཚམས་འགྲུབ་སྦྱོར་གྱི་ཉིན་གསེར་ཁྲི་མངའ་གསོལ་གྱི་ཆོ་ག་གཟབ་རྒྱས་སྤེལ། དེ་ནས་ལབ་མཁན་ཆེན་
གྱི་མདུན་ནས་དགེ་ཚུལ་གྱི་སྡོམ་པ་དང་། དགུང་ལོ་ཉེར་སུམ་སྟེང་འབྲུག་འཇམ་དབྱངས་གྲགས་པའི་མདུན་
ནས་བསྙེན་པར་རྫོགས་པའི་དགེ་སློང་གི་སྡོམ་པ་བཞེས། དགུང་ལོ་ཉེར་ལྔའི་ཐོག་ལྷ་ལྡན་དུ་ཕེབས་ཏེ་ཙ་རི་
དང་གངས་རི་སོགས་གནས་ཆེན་རྣམས་ལ་གནས་སྐོར་དུ་ཕེབས་པའི་ཞོར་དུ་འབྲུག་ཡུལ་དུ་ཕེབས་ནས་འབྲུག་
རྒྱལ་པོའི་དབུ་བླ་ལོ་གཉིས་མཛད། སླར་ཡང་ཕྱིར་ལྷ་ལྡན་དུ་ཕེབས་ནས་གདན་ས་ཆེན་པོ་སེ་ར་ཐེག་ཆེན་གླིང་
དུ་ལོ་མང་པོར་བཞུགས་ཏེ་ཐོས་བསམ་ལ་བརྩོན། མཁས་པའི་སྙན་གྲགས་ཀྱིས་ས་ཆེན་ཁྱབ། གྲྭ་ས་སེར་
འབྲས་དགའ་གསུམ་ནས་ས་འདུའི་སྐུ་ཞབས་ཞེས་མཚན་སྙན་གྲགས་རྒྱས། དེ་ནས་དགུང་ལོ་ཞེ་གཅིག་ཐོག་
ཕྱིར་རང་དགོན་དུ་ཕེབས་ནས་སྡེ་དགོན་ཡོངས་ལ་ཆོས་ཀྱི་འཁོར་ལོ་རྒྱ་ཆེན་པོ་བསྐོར་ཅིང་གདུལ་བྱ་རྣམས་
སྨིན་གྲོལ་གྱི་ལམ་ལ་བཀོད། དེ་ནས་རབ་བྱུང་བཅུ་དྲུག་པའི་ཤིང་མོ་ལུག་གི་ལོ་སྤྱི་ལོ་༡༩༥༥ལོར་ཨ་གྲགས་
སྤྲུལ་སྐུ་ཡོན་ཏན་རབ་རྒྱས་ཁོང་རྣམ་གཉིས་དགོངས་པ་གཅིག་མཐུན་གྱིས་དགོན་པ་སྤོས། དེ་ནས་ས་ཁྱི་ལོའི་
དུས་ཟིང་གི་དབང་གིས་དགོན་པ་མིང་གི་ལྷག་མ་ཙམ་དུ་གྱུར་པ་དང་བསྟུན། ཁོང་ཡང་མི་དམངས་སྤྱི་ཁང་དུ་
ཞུགས་ཏེ་ས་རྐོ་རྡོ་སློག་དང་། ཕྱུགས་འཚོ་བ་སོགས་མཛད། དེ་ནས་དགུང་གྲངས་ལྔ་བཅུ་ང་ལྔ་བཞེས་པ་མེ་
ལུག་ལོ་སྤྱི་ལོ༡༩༦༧ལོར་རོང་པོ་སྡེ་བའི་ནང་དུ་གཟུགས་སྐུ་ཞི་བའི་དབྱིངས་སུ་གཤེགས་སོ། །
སྐུ་ཕྲེང་དགུ་པ། ཡོན་ཏན་ཤེས་རབ་ནི། ཁྲི་འདུ་རྫོང་མཁར་སྔོན་གྲོང་དུ་ཡབ་ཡོན་ཏན་རབ་རྒྱས་དང་།
ཡུམ་ཐོས་པ་ཞེས་པའི་སྲས་སུ། རབ་བྱུང་བཅུ་དྲུག་པའི་ཡོངས་འཛིན་ཞེས་པ་ཆུ་ཕོ་བྱི་བ། སྤྱི་ལོ་༡༩༧༢ལོར་
སྐུ་འཁྲུངས། སྐུ་ན་ཕྲ་མོའི་དུས་ནས་ཁྲི་འདུ་རྫོང་ཆ་ཚང་སློབ་ཆུང་དུ་ཞུགས་ཏེ། བོད་རྒྱ་ཡིག་རིགས་གཉིས་
དང་། གྲངས་རྩིས་ཀྱི་རིག་པ་བཅས་ལ་སྦྱངས་པ་མཛད། དེ་ནས་དགུང་ལོ་བཅུ་དྲུག་པ། སྤྱི་ལོ་༡༩༨༧ལོར་
ཡུལ་ཤུལ་བོད་རིགས་རང་སྐྱོང་ཁུལ་མི་རིགས་དགེ་ཐོན་སློབ་གྲྭར་ཞུགས་ཏེ། རིག་གནས་ཀུན་གྱི་གཞི་མ་



སུམ་རྟགས་དག་གསུམ་དང་། སྙན་ངག གནའ་རབས་མཁས་པའི་སྙན་རྩོམ་དང་ལེགས་བཤད་སོགས་དང་།
ཁྱད་པར་དུ་སྐྱུ་རའི་བསམ་གཏན་རྣམ་རྒྱལ་གྱི་དྲུང་ནས། རྒྱལ་སྲས་ཞི་བ་ལྷའི་སྤྱོད་འཇུག་དང་། འཇུ་མི་ཕམ་
རིན་པོ་ཆེས་མཛད་པའི་མཁས་པའི་ཚུལ་ལ་འཇུག་པའི་སྒོ་སོགས་ལ་སྦྱངས་པ་མཐིལ་ཕྱིན་པར་མཛད། དགུང་
ལོ་བཅུ་དགུ་པ་སྤྱི་ལོ་༡༩༩༠ལོར་ཡུལ་ཤུལ་བོད་རིགས་རང་སྐྱོང་ཁུལ་མི་རིགས་དགེ་འོས་སློབ་གྲྭའི་བོད་ཡིག་
ཁྲིད་དཔྱོད་སྡེ་ཁག་ཏུ་ལས་བགོས་བྱས་པ་བཞིན། ཕྱོགས་སོ་སོ་ནས་ཡོང་བའི་སློབ་མ་རྣམས་ལ་རིག་གཞུང་
གི་བགོ་བཤའ་བཀྱེས། ཡང་དགུང་གྲངས་ཉེར་གསུམ་པ་སྤྱི་ལོ་༡༩༩༤ལོར་མཚོ་སྔོན་དགེ་འོས་སློབ་གྲྭ་ཆེན་
མོར་ཞུགས་ཏེ། སྒྲ་ཚད་མ་སོགས་དང་གནའ་དེང་མཁས་པའི་སྙན་རྩོམ་སོགས་ལ་སློབ་སྦྱོང་མཛད། སླར་སྤྱི་
ལོ་༢༠༠༡ལོར་ཡུལ་ཤུལ་ཁུལ་ནང་བསྟན་སློབ་གླིང་དུ་ཕེབས་ནས་རིས་མེད་དགོན་སྡེ་ཁག་གི་སྤྲུལ་སྐུ་དང་གྲྭ་
ཚང་བཅས་ལ་སློབ་ཁྲིད་གནང་བཞིན་པ་ཡིན། ཁོང་གིས་བསྟེན་པའི་བླ་མ་གཙོ་བོ་ནི། ངེས་པ་དོན་གྱི་པཎྜི་ཏ་
ཆེན་པོ་ཨ་རིག་རྫའི་མཁན་ཆེན་པདྨ་ཚེ་དབང་ལྷུན་གྲུབ་དང་། རྫོགས་ཆེན་པད་མ་སྐལ་བཟང་། རྫོགས་ཆེན་
མཁན་ཨོ་རྒྱན་རིག་འཛིན། སྐྱོ་བྲག་གསལ་དགའ་རིན་པོ་ཆེ། འཛི་སྒར་ལྕི་བླ་རིན་པོ་ཆེ། འཛི་སྒར་མཁན་
ཆེན་དོན་བརྒྱུད་ཉི་མ། འཛི་སྒར་སྒྲུབ་དཔོན་བླ་མ་ཨ་སངས། སེར་ཤུལ་ཁྲི་རྒན་མགོན་པོ། སྒ་དྲུང་མ་འདས་
པདྨ་ཀུན་དགའ་བཅས་ཀྱི་དྲུང་ནས། ཀློང་ཆེན་མཛོད་བདུན་དང་། རྗེའི་ལམ་རིམ་ཆེན་མོ། རྩ་བ་གསུམ་གྱི་
སྒྲུབ་སྐོར་སོགས་ཀྱི་དབང་དང་མན་ངག་སྤྱི་དང་། ཁྱད་པར་དཔལ་ལྡན་འབྲུག་པའི་ལུགས་ཀྱི་ཕྱག་ཆེན་སྔོན་
འགྲོའི་ཁྲིད་དང་། སྲུང་མའི་སྲོག་གཏད་སོགས་བུམ་པ་གང་བྱོའི་ཚུལ་དུ་ཞུས། བླ་མ་འདི་ཉིད་སློབ་ཆུང་དུ་
བཞུགས་པའི་སྐབས་ནས་བླ་སྤྲུལ་ཞིག་ཡིན་ཞེས་བརྗོད་ཀྱི་ཡོད། ལྷག་པར་དུ་ཁོང་དགེ་འོས་སློབ་གྲྭར་སློབ་
གཉེར་མཛད་བཞིན་པའི་སྐབས། ཆབ་མདོ་དཔའ་ཤོད་རྒྱ་ར་རིན་པོ་ཆེས་ངག་དབང་འཕྲིན་ལས་མཆོག་སྐྱེ་
སྐུར་ཕེབས་པ་མཇལ་དུ་བྱོན་པས། ཐུགས་དགྱེས་པའི་ཉམས་ཀྱིས་ཁྱོད་ནི་བསྟན་པ་འཛིན་པའི་སྐྱེས་བུ་ཆེན་
པོ་ཞིག་ཡིན། སང་ཉིན་ཕ་མ་དང་བཅས་ཏེ་འདིར་ཤོག་གྱིས་དང་། བདག་གིས་ཡིད་ཆེས་པའི་ལུང་གིས་མངའ་
གསོལ་རྒྱུ་ཡིན། ཞེས་གསུངས་ཀྱང་། ཕ་མ་ཁྲི་འདུ་ལ་ཡོད་པའི་ཁར། ཡབ་རྒན་རྐང་པ་ཞར་ནས་ཡོད་པ་དང་
ཆང་གིས་བཟི་བས་འབྱོར་མ་ཐུབ་པས་རྟེན་འབྲེལ་ཅུང་ཟད་འཕྱུགས། དེ་ནས་སྐྱེས་ཆེན་དམ་པ་ཞིག་གི་ཡང་
སྲིད་ཡིན་པའི་གྲགས་པ་དེ་བས་ཁྱབ། དེ་ནས་རྫོགས་ཆེན་པདྨ་སྐལ་བཟང་རིན་པོ་ཆེས་རྫོགས་ཆེན་གྱི་སྤྲུལ་
སྐུ་ཞིག་ཡིན་པར་གསུངས་ནས་བདག་པོ་མཛད་ཚུལ་གནང་། སླར་ནང་ཆེན་སྐྱོ་བྲག་དགོན་གྱི་བླ་མ་ཡིན་པར་
གསུངས། དེའི་སྐབས་ཁོང་གི་མ་ཡུམ་ནི་སྐྱོ་བྲག་ནས་ཡིན་པས། ཁོང་གི་དགོངས་པར་སྐྱོ་བྲག་ནི་མ་དགོན་
ཡིན་པས་ཞབས་ཕྱི་ཅི་ལྕོག་སྒྲུབ་པའི་ཞལ་བཞེས་གནང་། འོན་ཀྱང་ཁོང་གིས་གསུངས་དོན། ང་སྤྲུལ་སྐུ་ཞིག་
ཨེ་ཡིན་མི་ཤེས། གལ་ཏེ་ཡིན་ནའང་རྫོགས་ཆེན་དང་སྐྱོ་བྲག་གཉིས་ཀའི་གང་ཡང་ཡིན་སྣང་ཤར་བ་མི་འདུག་
140 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



ཅེས་ཡང་ཡང་གསུངས། དེ་ནས་རབ་བྱུང་བཅུ་བདུན་པའི་ཤིང་མོ་བྱ་སྤྱི་ལོ་༢༠༠༥ལོའི་ཟླ་བ་དང་པོའི་ནང་།
འབྲུག་རྒྱལ་དབང་ཐམས་ཅད་མཁྱེན་པ་བཅུ་གཉིས་པ་དང་། འཛི་སྒར་མཆོག་སྤྲུལ་རིན་པོ་ཆེ་སྐུ་རབས་དགུ་པ་
རྣམ་གཉིས་དགོངས་རྟགས་གཅིག་མཐུན་གྱིས་བཀའ་ལུང་གནང་དོན། འབྲུག་ཐམས་ཅད་མཁྱེན་པས་ལོ་རུ་
དགོན་ལ་གསུངས་དོན། ཡིག་རྒྱ་འབུམ་གཅིག ཚོགས་བསྐང་འབུམ་གཅིག་བཅས་གྲུབ་རྗེས། ལྷག་བསམ་
ཟོལ་མེད་བསྐྱར་ཞིབ་ཀྱིས་ཡང་སྲིད་བསྟན་འགྲོར་ཕན་ངེས་པར་ཐོགས་སྲིད། ཅེས་གསུངས་པ་བཞིན་སྐུ་རིམ་
ནན་གྱིས་ཞུས། སླར་ལོ་རུ་ཤེས་རབ་རྒྱ་མཚོའི་ཡང་སྲིད་ཐད། ལྷ་བླ་མའི་བྱིན་རླབས་བདེན་འབྲས་གཞིར་
བཅས། གོང་མའི་ཐུགས་བསྐྱེད་བཟང་པོ་མ་ཉམས་ལྷོད་མེད་ཀྱི་རང་རྟགས་མངོན་གསལ། ད་རེས་སྒ་ལོ་རུ་
རིན་པོ་ཆེའི་ཡང་སྲིད། ཡབ་མིང་ཡོན་ཏན་རབ་རྒྱས་དང་། ཡུམ་མིང་ཐོས་པའི་ཤེས་རབ་འདི་བཞིན། དཔལ་
༠ ལོ་རུ་སྤྲུལ་སྐུ་སྐུ་ཕྲེང་དགུ་པ་ཡོན་ཏན་ཤེས་རབ་ཀྱིས་གསར་བཞེངས་མཛད་པའི་དེང་སྐབས་ཀྱི་དགོན་པ།



འབྲུག་པ་ཐམས་ཅད་མཁྱེན་པ་བཅུ་གཉིས་པའི་མཚན་འཛིན་ཁོ་བོས་བརྟགས་པ་བགྱིས་པའི་འབྲས་བུར་ཡང་
སྲིད་འཁྲུལ་བྲལ་དུ་ཤེས་པའི་གཏམ་སྙན་རིས་སུ་སྤེལ་བའི་ཡི་གེ་ཕྲན་ངོ་མས་ཧོར་ཟླ་དང་པོའི་ཚེས་བཅུ་སྤྱི་ལོ་
༢༠༠༥ལོའི་ཟླ་བ་༢ཚེས་༡༨ལ་བྲིས། ཞེས་པའི་ཕྱག་བྲིས་ཕྱག་བསྟར་མ་འབྱོར་བ་བཞིན། ཁམས་འཛི་སྒར་
དགོན་དུ་ལྕི་བླ་རིན་པོ་ཆེས་སྐུ་འཁྲུས་དང་ན་བཟའ་གསོལ་ཞིང་རྟེན་འབྲེལ་གྱི་དབུ་བརྩམས། དེ་ལྟར་བདག་
ཅག་གི་སྤྱི་བོའི་ཅོད་པན་བསྟན་པའི་མངའ་བདག་ལོ་རུ་རིན་པོ་ཆེའི་ཡང་སྲིད་དགུང་གྲངས་སོ་གསུམ་ལ་ཕེབས་
པའི་བར་དུ་བཙལ་བས་མ་རྙེད་ཅིང་། ད་ལྟ་བསྟན་འགྲོའི་དོན་ལ་གཅིག་ཏུ་གཞོལ་ཞིང་། མཛད་པ་འཕྲིན་ལས་
ཐམས་ཅད་གསར་ཚེས་ཀྱི་ཟླ་བ་གཞོན་ནུའི་རྗེས་སུ་འགྲོ་བཞིན་པའི་ངང་དུ་འཚོ་ཞིང་བཞུགས་པ་བཅས་སོ། །
གཉིས་པ། ཀརྨ་ཆོས་ཀྱི་རྒྱལ་མཚན་གྱི་སྐུ་ཕྲེང་རིམ་བྱོན་སྐོར། ཀརྨ་ཆོས་ཉིད་རིན་པོ་ཆེ་ཞེས་པའི་སྐུ་
ཕྲེང་དང་པོ་ནི། རབ་བྱུང་བཅུ་གཉིས་པའི་ནང་ཙམ་ན། རོང་པོ་སྡེ་པའི་ནང་ཡབ་འཇམ་རྡོར་དང་
། ཡུམ་དཔལ་
སྒྲོན་གཉིས་ཀྱི་སྲས་སུ་འཁྲུངས། དགུང་ལོ་གསུམ་གྱི་སྐབས་ནས་མ་ཎི་པད་དབྱངས་གསུངས་ཤིང་། བྱིས་
པའི་དུས་ནས་འབུ་སྲིན་ཕྲ་མོ་ཙམ་ཡང་མི་གསོད་པའི་བྱམས་སྙིང་རྗེ་རང་རྒྱུད་ལ་ལྡན་པའི་སྐྱེས་བུ་ཞིག་ཡོད།
དེ་ནས་ལོ་རུ་སྐུ་ཕྲེང་གསུམ་པ་མི་ཕམ་སྲིད་ཞི་ཡོངས་གྲོལ་སོགས་ཀྱིས་རྗེས་སུ་བཟུང་སྟེ་མཚན་ཀརྨ་ཆོས་
ཉིད་རྒྱལ་མཚན་ཞེས་གསོལ། ཕྱི་ནང་གི་རིག་གནས་ཀུན་ལ་སྦྱངས་པ་རྒྱ་ཆེར་མཛད། དེ་ནས་སྐུ་མཚམས་
སུ་ཡུན་རིང་བཞུགས་ཏེ་ཕྱག་ཆེན་སོགས་ཉམས་ལེན་མཛད་ཅིང་
། སྐུ་ཚེའི་སྨད་རིང་ཕྱོགས་ངེས་མེད་དུ་མ་ཎི་
དུང་སྒྲུབ་གཙོ་བོར་མཛད་པའི་སྒོ་ནས་འགྲོ་དོན་རྒྱ་ཆེར་བསྐྱངས། མཐར་དགུང་གྲངས་བདུན་ཅུའི་ཡས་མས་
ལ་དགོངས་པ་རྫོགས། །
སྐུ་ཕྲེང་གཉིས་པ། འདན་སྒྲོལ་མ་ལྷ་ཁང་དུ་ཡབ་རིག་འཛིན་རྡོ་རྗེ་དང་། ཡུམ་ཀླུ་བཟའ་ཆོས་མཚོ་གཉིས་
ཀྱི་སྲས་སུ་འཁྲུངས། འབྲུག་པ་ཆོས་མགོན་རིན་པོ་ཆེས་སྐུ་གོང་མའི་ཡང་སྲིད་དུ་ངོས་འཛིན་མཛད། མཚན་
བློ་ཆེན་བསོད་ནམས་མཆོག་གྲུབ་ཅེས་གསོལ། འོན་ཀྱང་མི་རྣམས་ཀྱི་ངག་རྒྱུན་དུ། སྒ་ཆོས་ཉིད་སྤྲུལ་སྐུ་
ཞེས་བརྗོད་པས་ཕྱིས་ཀྱི་སྐུ་ཕྲེང་རྣམས་ལའང་རྒྱུན་ཆགས་སུ་གྱུར། དགུང་ལོ་དགུ་ཡི་ཐོག་ནས་ཁྲི་གསོལ་
ཞུས། འདི་པ་ནི་མཁས་གྲུབ་གཉིས་ལྡན་ཞིག་བཞུགས་ཤིང་། སྒ་ཇོ་བོ་གནས་སྐོར་ཕེབས་པའི་དུས་སུ་རྡོ་ལ་
ཞབས་རྗེས་བཞག་པ་སོགས་ངོ་མཚར་ཆེ་བའི་མཛད་རྣམ་མང་དུ་ཡོད། མཐར་དགུང་གྲངས་དྲུག་ཅུའི་སྐོར་ལ་
གཟུགས་སྐུའི་བཀོད་པ་བསྡུས་སོ། །
སྐུ་ཕྲེང་གསུམ་པ། འབྲི་ཟླ་ཟལ་མོ་སྒང་རྒྱུད་འཇའ་ཐང་ཞེས་པར། ཡབ་བློ་ཡག་དང་ཡུམ་ཨ་བློ་ཞེས་པའི་
སྲས་སུ་འཁྲུངས། དཔལ་རྒྱལ་བའི་དབང་པོ་ཀརྨ་པས། ཆོས་ཉིད་སྤྲུལ་སྐུའི་ཡང་སྲིད་དུ་ངོས་འཛིན་མཛད།
མཚན་ལ་པདྨ་སྐལ་བཟང་རྣམ་གྲོལ་ཞེས་གསོལ་ཏེ་དགུང་ལོ་བཅུ་གཅིག་པའི་ཐོག་གསེར་ཁྲིར་མངའ་གསོལ།
142 ཁམས་དང་ནག་ཆུ་ཁུལ་གྱི་དགོན་སྡེའི་སྐོར་ང



བཀའ་མདོ་རྒྱུད་ཀྱི་མན་ངག་ཟབ་མོ་དཔག་ཏུ་མེད་པ་ཞུས་ཏེ། ཀོང་པོ་དང་སྦལ་ཡུལ་སོགས་སུ་སྒྲུབ་པ་ལོ་མང་
མཛད། འདི་པའང་དགུང་ལོ་དྲུག་ཅུའི་ཡས་མས་ཤིག་ལ་སྐུ་གཤེགས་སོ། །
སྐུ་ཕྲེང་བཞི་པ། ཨ་ཁྲོ་གནམ་རོང་ས་ཆའམ་གནམ་ཤེས་ཁུ་སྐྱོང་རྒོད་མགོའི་ཉེ་འགྲམ་དུ། ཡབ་བསོད་
ནམས་ལྷུན་གྲུབ་དང་། ཡུམ་ཨོ་སྒྲོན་ཞེས་པའི་སྲས་སུ་འཁྲུངས། འཇམ་མགོན་རིན་པོ་ཆེ་ངག་དབང་ཡོན་
ཏན་རྒྱ་མཚོས་སྐུ་གོང་མའི་ཡང་སྲིད་དུ་ངོས་འཛིན་གནང་། ཆོས་ཉིད་ཆོས་རྒྱལ་བསྟན་འཛིན་ཞེས་གསོལ།
དགུང་ལོ་བཅུ་གསུམ་པའི་ཐོག་གསེར་ཁྲིར་མངའ་གསོལ། མཁས་པའི་དབང་པོ་བླ་མ་བཀྲ་ཤིས་ལྷ་དར་སོགས་
ལས་ཐུན་མོང་གི་རིག་གནས་དང་། ཐུན་མིན་མདོ་སྔགས་ཀྱི་གཞུང་ལུགས་ཀུན་ལ་སྦྱངས་པ་རྒྱ་ཆེར་མཛད་
ནས། ར་ལུང་ཕུག་པར་དཔལ་ནཱ་རོ་པའི་ཆོས་དྲུག་ཉམས་སུ་བཞེས་ནས་དཀའ་སྤྱད་ཆེན་པོ་མཛད། སྐུ་ཚེའི་
སྨད་ཙམ་ལ་གདུལ་བྱ་ཇེ་ཆེར་གྱུར་ཏེ། རང་དགོན་དང་འཛི་སྒར་དགོན་དུ་ཞབས་ཏོག་རྒྱ་ཆེན་པོ་བསྒྲུབ་སྟེ་
དགུང་ལོ་བདུན་ཅུའི་ནང་ཙམ་དུ་ཞི་བར་གཤེགས་སོ། །འདི་རྣམ་པའི་འཁྲུངས་འདས་ཀྱི་ལོ་ཚིགས་མི་གསལ་ལ་
དེ་ནས་ད་བར་དུ་སྤྲུལ་སྐུའི་ཡང་སྲིད་ཀྱང་རྩད་གཅོད་ཐུབ་མེད་པ་བཅས་སོ། །
གསུམ་པ། བླ་མ་ཀརྨ་སྦྱིན་པའི་སྐོར། བླ་མ་ཀར་སྦྱིན་སྐུ་ཕྲེང་དང་པོ་ནི། སྔོན་མཁར་ཕུག་ནམ་མཁའ་
ཆོས་གླིང་ངམ། འབྲི་གུང་ནམ་མཁའ་སྒང་གི་སྒྲུབ་སྡེ་ཆེན་པོ་དེ་ཉིད་ཀྱི་བསྟན་བདག་བླ་མ་མཁར་ཕུག་པ་རྒྱལ་
མཚན་བློ་གྲོས་ཀྱི་སྒྱུ་འཕྲུལ་གར་གྱི་རོལ་པ་ཡིན་པར་གྲགས་ཏེ། དེ་ཡང་མཁར་ཕུག་རྒྱལ་མཚན་བློ་གྲོས་
ནི༑ གདུང་རུས་གླིང་ཚང་ཡིན་ལ། རྒྱལ་སྲས་ཀུན་དགའ་བློ་གྲོས་ཀྱི་དངོས་སློབ་ཡིན། ཁོང་ནི་འབྲི་གུང་ནམ་
མཁའ་སྒང་དུ་བཞུགས་ཤིང་དགོན་དེའི་གྲྭ་ཚང་རྣམས་མཚམས་པ་ཤ་སྟག་ཡིན་པས། མཚམས་པ་རྣམས་ཀྱི་
མགོ་མཐོང་ན་བྲེ་གང་དང་། ལག་པ་མཐོང་ན་མདོང་གང་ལེན་པའི་མགོ་བྲེ་ལག་མདོང་ཞེས་པའི་བཅའ་ཡིག་
མཛད། སྐུ་ཚེའི་སྨད་ཙམ་ལ་དགེ་རྒྱལ་ལྕི་སྟོད་དུ་སྤོས་པ་ལས་རི་པ་སྟོད་སྨད་བར་གསུམ་དུ་གྲགས་པ་བྱུང་།
ཁོང་ནི་ཕལ་ཆེར་རབ་བྱུང་བཅུ་པའི་ནང་ཙམ་སྐུ་གཤེགས་ཤིང་ས་ཆ་དེ་ནས་ཡང་སྲིད་ཁྲི་འདོན་བྱས་པ་མ་ཟད་
སྐུ་ཕྲེང་དུ་མ་བྱོན་པར་མངོན་ལ། དེ་ལྟར་ཁོང་འདས་ནས་ལོ་མང་པོ་སོང་བའི་རྗེས་ད་གཟོད་ལོ་རུ་དགོན་དུ།
དགེ་སློང་ཀརྨ་སྦྱིན་པ་ཞེས་པ་མགོ་མང་སྒྲུབ་སྡེའི་སྒྲུབ་དཔོན་དུ་བཞུགས་པའི་སྐབས། ཟུར་དགོན་གྱི་བླ་མ་
ཀར་མགོན་ཞེས་པའི་གཟིམ་ལམ་དུ། མཁར་ཕུག་རྒྱལ་མཚན་བློ་གྲོས་ཡིན་ཟེར་བའི་བླ་མ་ཞིག་མཇལ་བ་རྨིས།
དེའི་ཕྱི་ཉིན་སྒྲུབ་དཔོན་ཀརྨ་སྦྱིན་པ་དང་མཇལ་འཕྲད་བྱུང་བས། མཁར་ཕུག་རྒྱལ་མཚན་བློ་གྲོས་ཀྱི་རྣམ་སྤྲུལ་
ཡིན་པར་ངེས་ཞེས་གསུངས་པས་དེ་སྐད་གྲགས། གང་ལྟར་ཡང་སྐུ་ཚེ་ཧྲིལ་པོ་སྒྲུབ་པ་ལ་གཞོལ་ཞིང་ཚེ་དང་
སྒྲུབ་པ་མཉམ་པ་ཞིག་བཞུགས་པར་གྲགས་སོ། ། ་ །
དེའི་སྐུ་ཕྲེང་གཉིས་པའམ། རྒྱལ་མཚན་བློ་གྲོས་དང་པོར་བརྩིས་པའི་གསུམ་པ་ནི། རབ་བྱུང་བཅོ་ལྔ་པའི་



ས་ཕོ་ཁྱི་སྤྱི་ལོ་༡༨༩༨ལོར་རོང་པོ་འགག་རྡོའི་ཡུལ་དུ་ཡབ་བསམ་དགའི་སྲས་སུ་འཁྲུངས། འབྲི་གུང་སྐྱབས་
མགོན་ཞི་བའི་བློ་གྲོས་ཀྱིས་ངོས་འཛིན་ཐུགས་ཐག་བཅད། མཚན་ལ་ཀརྨ་ངག་དབང་སྦྱིན་པ་ཞེས་གསོལ།
དགུང་ལོ་ཉེར་ལྔའི་ཐོག་འབྲུ་འཇམ་དབྱངས་གྲགས་པའི་མདུན་ནས་དགེ་ཚུལ་སློང་གི་སྡོམ་པ་ཞུས། དར་རྒྱས་
དགོན་གྱི་བཤད་གྲྭ་ལ་ཞུགས་ཏེ། མཁན་འཇམ་དཔལ་བློ་གྲོས་ཀྱི་མདུན་ནས་གཞུང་ཆེན་པོ་རྣམས་ལ་སྦྱངས་
པ་འཛད། ཁྱད་པར་འབྲུག་པ་སྟོབས་བཅུ་རིན་པོ་ཆེ་དང་། འཛི་སྤྲུལ་བདུན་པ་བཅས་ཀྱི་མདུན་ནས་འབྲུག་
ལུགས་ཀྱི་དབང་ལུང་མན་ངག་རྫོགས་པར་ཞུས། རྫོགས་ཆེན་མདོ་མང་རྡོ་རྗེ་བདེ་ཆེན་གླིང་གི་མདུན་ནས་
རིན་ཆེན་གཏེར་མཛོད་ཀྱི་དབང་ལུང་དང་། ངོར་ཀླུ་ལྡིང་མཁན་ཆེན་ལས་སྒྲུབ་ཐབས་ཀུན་བཏུས་ཀྱི་དབང་དང་
གདམས་ངག་ཞུས་ཏེ་ཉམས་སུ་བཞེས་པས་རྟོགས་པ་མཆོག་ཏུ་གྱུར་པ་སྐྱེས། བསྟན་འགྲོའི་དོན་རྒྱ་ཆེན་པོ་
མཛད་དེ་དགུང་ལོ་ང་བདུན་བཞེས་པའི་ཤིང་ཕོ་རྟ་སྤྱི་ལོ་༡༩༥༤ལོར་སྐུ་མྱ་ངན་ལས་འདས་སོ། །
སྐུ་ཕྲེང་གསུམ་པའི་མཚན་དང་མཛད་རྣམ་མི་གསལ།
སྐུ་ཕྲེང་བཞི་པ། རབ་བྱུང་བཅུ་དྲུག་པའི་མེ་མོ་བྱ་སྟེ་སྤྱི་ལོ་༡༩༥༧་ལོར། ཨ་ཁྲོ་གཡུ་མདའི་གྲོང་དུ་ཡབ་
ཚེ་རིང་དང་ཡུམ་བསམ་ཡག་གཉིས་ཀྱི་སྲས་སུ་འཁྲུངས། མཚན་ལ་འཇམ་དབྱངས་ཀུན་དགའ་ཞུ། ཁོང་
སྐུ་ན་ཕྲ་བའི་དུས་ནས་ངལ་རྩོལ་ལ་ཞུགས་པའི་ཞོར་དུ་ཡི་གེ་ཅུང་ཙམ་རེ་སྦྱངས། དེ་ནས་རང་ལོ་ཉེར་བཞི་
པ་༡༩༨༠ལོ་ནས་ཁོང་གི་ཁུ་བོ་ཡོ་རའི་བླ་རྒན་རིག་འཛིན་ཆོས་འཕེལ་གྱི་ཕྱག་གཡོག་མཛད། དེའི་མདུན་དུ་
སྐྲ་ཕུད་ཕུལ་ཏེ་སྐྱབས་སྡོམ་ཞུས་པ་དང་། སྒྲོལ་དཀར་འོད་ཟེར་དྲུག་བསྒྲག་གི་དབང་དང་། ཕྱག་རྡོར་འབྱུང་
འདུལ་སོགས་རྟ་ཕྱག་ཁྱུང་གསུམ་གྱི་དབང་ཞུས་ཏེ་སྒྲུབ་པ་མཛད། དེ་ནས་རང་ལོ་ཉེར་བདུན་པ་༡༩༨༣ལོར་
ཀླུ་སྡིངས་མཁན་རིན་པོ་ཆེའི་མདུན་ནས་ཚིགས་གསུམ་རིམ་ནོད་ཀྱིས་བསྙེན་པར་རྫོགས། དབང་དང་རྗེས་
གནང་འགའ་རེ་ཞུས། སླར་ཡང་རང་ལོ་སོ་བདུན་པ་སྤྱི་ལོ་༡༩༩༣ལོར་ཀླུ་ལྡིངས་ཨ་ཆེའི་མདུན་ནས་ས་སྐྱའི་
ལམ་འབྲས་ཚོགས་སློབ་གཉིས་ཀ་དང་མཁའ་སྤྱོད་མའི་ཆོས་ཉིད་དངོས་བསྟན་གྱི་བྱིན་རླབས་བཅས་ཐོབ།
ཞབས་དྲུང་འཇམ་དབྱངས་ཆོས་ཀྱི་རྒྱལ་མཚན་མདུན་ནས་ལམ་འབྲས་བླ་མའི་ལོ་རྒྱུས་ནས་བཟུང་ལུགས་སྐོར་
ཡོངས་རྫོགས་སྒྲུབ་ཐབས་ཀུན་བཏུས་ཀྱི་རྗེས་གནང་སོགས་ཐོབ། ཐར་རྩེ་ཞབས་དྲུང་ངག་དབང་བསོད་ནམས་
མཆོག་གྲུབ་ཀྱི་མདུན་ནས་སྒྱུ་ཐབས་བརྒྱ་རྩའི་རྗེས་གནང་དང་ངོར་ཆེན་བཀའ་འབུམ་ཟླ་ཟེར་སོགས་ཀྱི་ལུང་
ཐོབ། འདི་པ་ནི་སྐུ་ན་ཕྲ་མོའི་དུས་ནས་ལོ་རུ་སྒར་པ་དགོན་གྱི་སྤྲུལ་སྐུ་ཀརྨ་སྦྱིན་པའི་ཡང་སྲིད་ཡིན་པར་གླེང་
སྲོལ་ཡོད། འོན་ཀྱང་དེ་དུས་ཆོས་ལུགས་ཉམས་རྒུད་དུ་ཕྱིན་པའི་དུས་ཡིན་པས་རྩད་གཅོད་མ་བྱུང་བར་ལུས།
དེ་ནས་ཨ་ཁྲོ་དར་རྒྱས་དགོན་དེ་གཅིག་ནས་ཁོང་གི་ཕ་དགོན་ཡིན་པ་དང་། གཉིས་ནས་ཡོ་རའི་དགེ་སློང་ཁོང་
གི་ཁུ་བོ་ཡིན་པས་ཁོང་ཡང་ཨ་ཁྲོ་དར་རྒྱས་དགོན་དུ་གྲྭ་པ་དཀྱུས་མའི་ཚུལ་དུ་ཚོགས་ཞུགས་གནང་། སྤྱི་ལོ་
144 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



༡༩༨༣ལོར་དར་རྒྱས་དགོན་གྱི་དོ་དམ་པ་གཞོན་པ་དང་། སྤྱི་ལོ་༡༩༨༥ལོ་ནས་ད་བར་དར་རྒྱས་དགོན་གྱི་དོ་
དམ་པ་གཙོ་བོའི་འགན་བཞེས་ཏེ་དགོན་པ་ཉམས་གསོ་དང་། བཤད་སྒྲུབ་ཀྱི་བསྟན་པ་གསར་འཛུགས་བཅས་
ལ་མཛད་རྗེས་བླ་ན་མེད་པ་བཞག ཁོང་དགུང་ལོ་སོ་བདུན་བཞེས་པ་སྤྱི་ལོ་༡༩༩༣ལོར་འབྲི་གུང་སྐྱབས་
མགོན་རིན་པོ་ཆེ་དཀོན་མཆོག་བསྟན་འཛིན་ཀུན་བཟང་འཕྲིན་ལས་ལྷུན་འགྲུབ་ཀྱིས་ཁོང་ལོ་རུ་སྒར་པ་དགོན་
གྱི་བླ་མ་ཀར་སྦྱིན་གྱི་ཡང་སྲིད་ཡིན་པའི་རྟེན་འཕྲིན་བཅས་འབྱོར། འོན་ཀྱང་དེ་དུས་གཅིག་ནས་ལོ་རུ་དགོན་
པ་འཐོར་ཞིག་ཏུ་སོང་ནས་གཞི་རྩ་ཙམ་ཡང་མེད་པ་དང་། གཉིས་ནས་ཁོང་དར་རྒྱས་དགོན་གྱི་ལས་སྣེ་གཅིག་
ལྕོགས་ཀྱི་བཞུགས་ཡོད་པས་ལོ་རུ་སྒར་པའི་དགོན་དོ་དམ་མཛད་རྒྱུ་བྱུང་། ད་ལྟ་ལོ་རུ་རིན་པོ་ཆེས་དགོན་པ་
སླར་གསོ་མཛད་པར་ཁོང་ནས་ཞབས་ཕྱི་དང་རྒྱབ་སྐྱོར་ཆེན་པོ་གནང་བཞིན་པ་བཅས་སོ། །
རིག་གསར་གྱི་སྔོན་དུ་བླ་མ་སྐུ་རབས་རིམ་བྱོན་གྱི་རིང་ལ་འདུ་ཁང་དང་། སྒྲུབ་གྲྭ དགོན་གཞུང་གི་ཇ་ཁང་
དང་མཛོད་ཁང་། གྲྭ་ཤག་སོགས་བཞེངས་ནས་དར་རྒྱས་ཆེ་བ་བྱུང་། དེ་ནས་རབ་བྱུང་བཅུ་དྲུག་པའི་ཤིང་མོ་
ལུག་སྟེ་སྤྱི་ལོ་༡༩༥༥ལོར་ལོ་རུ་སྐུ་ཕྲེང་བརྒྱད་པ་མི་ཕམ་ངག་གི་དབང་ཕྱུག་དང་། ཨ་བྲག་གྲགས་རྒྱམ་ཡོན་
ཏན་རབ་རྒྱས་རྣམ་གཉིས་ཐུགས་མཐུན་གྱིས་སྔར་དགོན་པ་ཡོད་སའི་གཞུང་སྟག་ཉིན་མདའ་ལ་དགོན་པ་སྤོས་
ཏེ༑ བླ་བྲང་དང་མགོན་ཁང་བཞེངས་བཞིན་པའི་སྐབས་དེར་མི་ཞིག་བྱུང་བ་ལ། ལེགས་ཉེས་བརྟག་པའི་ཕྱིར།
ས་འདིའི་མིང་ལ་ཅི་ཟེར་གསུངས་པས། མི་དེས་ས་འདིར་སྟབས་ཉེས་ཟེར་བ་ལགས་ཞུས་པས་རྟེན་འབྲེལ་
འཕྱུགས་པའི་རྐྱེན་གྱིས་དར་རྒྱས་མ་བྱུང་བ་མ་ཟད། རབ་བྱུང་བཅུ་དྲུག་པའི་ས་ཕོ་ཁྱི་ལོ་སྤྱི་ལོ་༡༩༥ རལོར་
ས་གནས་གཞན་ལྟར་དགོན་འདི་ཡང་མིང་གི་ལྷག་མ་ཙམ་དུ་གྱུར། སྔོན་དགོན་འདིར་འདུ་ཁང་ཀ་བ་དགུའི་རྒྱ་
ཁྱོན་དང་། ཇ་ཁང་། བཤད་གྲྭ་ཁང་སོགས་ཡོད་ལ། ནང་རྟེན་གཙོ་བོ་ཕུབ་པའི་བྱིའུ་དྲོད་མ་དང་། ཤོག་ནག་
གསེར་བྲིས་ཀྱི་བཀའ་འགྱུར་ཚར་གཅིག གུ་རུ་པདྨ་སམ་བྷ་ཝའི་སྐུ་ལི་མ་གཅིག གཞན་གསེར་སྐུ་སྣ་ཚོགས་
དང་། ཞལ་ཐང་མང་དུ་ཡོད། འགྲོ་མགོན་གཙང་པ་རྒྱ་རས་ཀྱི་ཚོགས་འདུ་དང་། ཇོ་བོ་རྗེའི་ཕྱག་བྲིས་ཕྱག་
བསྟར་མ། སངས་རྒྱས་འོད་སྲུང་གི་རིང་བསྲེལ། འཛི་སྒར་རྡོ་རྗེ་གྲགས་པའི་དབུ་ཞྭ། རྔ་དང་རོལ་སིལ། དུང་
རྒྱ་གླིང་སོགས་མཆོད་པའི་ཡོ་བྱད་སྣ་ཚོགས་ཡོད། གཏན་ཆགས་བཞུགས་མཁན་གྲྭ་པ་ཉི་ཤུ་རྩ་ལྔ་ཡོད། བླ་
མ་མཆོད་པ་དང་། མ་ཎི་འབུམ་སྒྲུབ། དགུ་ཆེན་སོགས་ལོ་གཅིག་ལ་རྒྱུན་ལྡན་གྱི་ཉིན་ཚོགས་ལྔ་བཅུ་ལྷག་
ཡོད། དགོན་པའི་རྒྱུ་ནོར་ལ་ནོར་སུམ་བརྒྱ་དང་
། རྟ་དྲེལ་སུམ་ཅུ། ཚེ་ཐར་ར་ལུག་ལྔ་བརྒྱ་ལྷག་ཙམ་ཡོད་
མགོ་མང་སྒྲུབ་སྡེ་འཆི་མེད་དགའ་ཚལ་དུ་སྤྲུལ་སྐུ་ཀར་སྦྱིན་གྱི་སྒྲུབ་ཁང་དང་། གནས་བཟང་དགོན་གྱི་བླ་རྒན་
བློ་ལྡན་གྱི་མཚམས་ཁང་། འབྲུག་པ་སྟོབས་བཅུ་རིན་པོ་ཆེའི་དངོས་སློབ་ངག་དབང་སྐལ་ལྡན་གྱི་མཚམས་
ཁང་
། བཙུན་མ་སོ་སོའི་བཞུགས་ཤག་བཅུ་ལྷག་དང་
། འདུ་ཁང་ཀ་བ་བཞི་ཅན་ཇ་ཁང་བཅས་ཡོད། གཏན་
མི 145



༠ གནའ་དུས་སྒྲུབ་ཁང་གི་ཤུལ།
ཆགས་རྒྱུན་བཞུགས་ཀྱི་བཙུན་མ་བཅོ་ལྔ་ཙམ་ཡོད་པ་བཅས་སོ། །
བཞི་པ། རིག་གསར་གྱི་རྗེས་སུ་ལོ་རུ་ཤེས་རབ་རྒྱ་མཚོའི་སྐུ་ཕྲེང་དགུ་པས་དགོན་འདི་བསྐྱར་བཞེངས་
མཛད་ཚུལ་སོགས་གྱི་སྐོར་ནི། དེ་ནས་ཡེ་ཤེས་ཀྱི་སྤྱན་དང་ལྡན་ཞིང་བདེན་ཚིག་གི་མཐུ་འགྲུབ་པའི་སྐྱེས་
ཆེན་དམ་པ་རྣམས་ཀྱི་ཐུགས་བསྐྱེད་དང་སྨོན་ལམ་དུས་སུ་བབ་པ་དང་། རྡོ་རྗེའི་ཆོས་སྐྱོང་བའི་སྲུང་མ་དམ་
ཅན་རྒྱ་མཚོའི་འཕྲིན་ལས་ཀྱི་དབང་གིས་རྒྱལ་བསྟན་ཡང་དར་གྱི་དབུ་ཚུགས་ཏེ། རབ་བྱུང་བཅུ་དྲུག་པའི་ཤིང་
ཕོ་བྱི་བ་སྟེ་སྤྱི་ལོ་༡༩༨༤ལོར་དགོན་པ་འདི་སྒོ་འབྱེད་ཀྱི་ཆོག་མཆན་ཐོབ། དེ་ནས་ཕ་ཡུལ་འཛི་སྒར་ནས་ཡིན་
ཡང་སྔར་ནས་དགོན་པ་འདིར་བཞུགས་པའི་མགོན་བླ་འཕྲིན་ལས་བསམ་འགྲུབ་དང་། རང་དགོན་གྱི་ལོ་རུ་
སྤྲུལ་སྐུ་སྐུ་རབས་བརྒྱད་པའི་ཞབས་ཕྱི་བ་བློ་གྲོས་ཉི་མ་ཟུང་གིས་གཙོ་འགན་བཞེས་ནས་སྡེ་དགོན་ཐུན་མོང་
གིས་ཉམས་གསོ་བྱས། རབ་བྱུང་བཅུ་དྲུག་པའི་ཤིང་མོ་གླང་སྤྱི་ལོ་༡༩༨༥ལོའི་ཟླ་ཚེས་བཟང་པོར་དངོས་སུ་
སྒོ་འབྱེད་ཀྱི་ཆོ་ག་གཟབ་རྒྱས་སྤེལ། དེ་ནས་འཛི་སྒར་ནས་མཁན་ཉ་མཚོ་བཤད་སྒྲུབ་གདན་འདྲེན་ཞུས་ཏེ་ཆོ་
ག་དང་། ཆོས་སྤྱོད། སྲུང་མའི་གསོལ་མཆོད་སོགས་སྔར་ལུགས་བཞིན་ཧ་ལམ་འཚོག་ཐུབ་པ་བྱུང་། ཡུན་
རིང་མ་ལོན་པར། མཁན་བཤད་སྒྲུབ་ཀྱང་རང་ཡུལ་དུ་ཕེབས། གྲྭ་པ་ཅུང་ཆེ་བ་ཚུལ་ཁྲིམས་བསྟན་པ་བསྙུན་
གཞི་ཕོག་ནས་དེ་ཡང་དར་རྒྱས་དགོན་དུ་ཕེབས། ཤུལ་དུ་བཙུན་ཆུང་ཁ་ཤས་ཡོད་པ་རྣམས་ཀྱིས་རང་ཚོ་མ་
146 ཁམས་དང་ནག་ཆུ་ཁུལ་གྱི་དགོན་སྡེའི་སྐོར་ང



དལ་འབྱས་འདི་ནི་རྙེད་པ་ཤིན་ཏུ་དལ་དག་
སྐྱེས་བུས་དོའི་ཁ་བ་ཐོས་པ་བུ་དྲཔ་འང་།
ངལ་ནི་འདེ༩༠༣ པ་༩%8 འ(༢
«་འདོདེ་ ༥་༣༣༣མ་དཔ ( )འto\tvt །
ཟིན་པར་རང་ཁྱིམ་དུ་ལོག་སོང་བས། སྡེ་པ་ཚོས་དགོན་པའི་མཁར་
དང་། ལྷ་ཁང་། རྟེན་གསུམ་མཆོད་ཆས་ཇི་ཡོད་ཚང་མ་སྡེ་མི་སེར་
རྣམས་ཀྱིས་བདག་གཉེར་བྱས་པ་ལས་ལོ་ཁ་ཤས་ལ་རྔ་བརྡ་དུང་སྐད་
ཙམ་ཡང་མེད་པར་གྱུར། ཡིན་ནའང་གདུལ་བྱ་དུས་བབ་ཀྱི་ལོ་རུ་རིན་
པོ་ཆེ་དེ་ཉིད་སྔོན་གྱི་ཐུགས་བསྐྱེད་དང་སྨོན་ལམ་དབང་གིས། སླར་
ཡང་སྐུ་ཕྲེང་དགུ་པ་ཡོན་ཏན་ཤེས་རབ་ནང་ཆེན་སྐྱོ་བྲག་དགོན་དུ་མཛད་
འཕྲིན་སྐྱོང་བཞིན་པའི་སྐབས། རབ་བྱུང་བཅུ་བདུན་པའི་ས་སྐྱོང་ཞེས་
པ་ས་མོ་བྱ་ཡི་ལོ་སྟེ་སྤྱི་ལོ་༢༠༠༥ལོའི་ཟླ་བ་དང་པོའི་ནང་། འབྲུག་
རྒྱལ་དབང་ཐམས་ཅད་མཁྱེན་པ་སྐུ་ཕྲེང་བཅུ་གཉིས་པ་དང་། འཛི་སྒར་
མཆོག་སྤྲུལ་སྐུ་རབས་དགུ་པ། འཁྲུལ་ཞིག་བརྒྱད་པ་ཨ་ལྡེའུ་རིན་པོ་ཆེ་
བཅས་དགོངས་བརྟག་གཅིག་མཐུན་གྱིས་ལོ་རུ་རིན་པོ་ཆེའི་ཡང་སྲིད་
འཁྲུལ་མེད་ཡིན་པའི་བཀའ་ལུང་གནང་བ་ནས། ཁོང་གིས་དགོན་པའི་
གཙོ་འགན་བཞེས་ཏེ་དགོན་པ་སླར་གསོ་མཛད་རྒྱུའི་ཐུགས་ཐག་བཅད།
འོན་ཀྱང་སྔར་གྱི་དགོན་ཤུལ་རྙིང་པ་དེར། དང་པོ་ངན་ལུགས། བར་
དུ་དགོན་པ་མིང་ཙམ་དུ་གྱུར་ལུགས། མཐར་སླར་གསོ་ཞུས་ཀྱང་སླར་
ཡང་ཉམས་རྒུད་སོང་ལུགས་བཅས་ལ་ཐུགས་དོགས་སྐྱེས་ཏེ། ཨ་ལྡེའུ་
རིན་པོ་ཆེ་ལ་བརྟག་པ་ཞུས་པས། ནཱ་ག་རཀའི་སྲི་མནན་ཚད་ལྡན་དང་།
རྒྱལ་བའི་བཀའ་དག་ཚར་སོགས་སྐུ་རིམ་རྒྱ་ཆེན་པོ་བབ་པ་མ་ཟད་ས་
ཆ་ལེགས་ས་ཞིག་ཏུ་སྤོས་ན་ལེགས་ཚུལ་གསུངས། སླར་ཡང་སྤྲུལ་སྐུ་
མཆོག་གིས། བོང་བ་གསེར་གཟིགས་ཀྱིས་ང་རང་འགྲོ་དགོས་ཀྱུ་རཱ་
བསམ་གཏན་ཕུན་ཚོགས་མཆོག་ཀྱང་ཕེབས་དགོས་གསུངས་ནས་ཁོང་
དཔོན་གཡོག་རྣམས་ཕེབས་ཏེ་ཞིབ་ཏུ་གཟིགས་སྐབས། དགོན་གནས་
དང་པོ་དེར་ནི། རྒྱལ་བ་དགྱེས་པའི་གནས་མཆོག་བཀའ་བརྒྱུད་གྲུབ་
ཐོབ་རྒྱ་མཚོ་རྣམས་ཀྱི་སྒྲུབ་གནས་ཕུན་སུམ་ཚོགས་པ་ཞིག་འདུག་ཀྱང་
།
དེང་དུས་བལྟས་ན་རི་མགོ་ཡིན་པས་འགྲིམ་འགྲུལ་སྟབས་མི་བདེ་བ་
ཞིག་འདུག དགོན་གནས་གཉིས་པ་ནི་ས་དཔྱད་ཕུ་ཤོར་མདའ་ཤོར་
3
o ལོ་རུ་སྤྲུལ་སྐུ་ ང་དགུ་པ་
ཡོན་ཏན་ཤེས་རབ་མཆོག་



དང་
། མདུན་རི་མཐོ་བ་སོགས་ཀྱི་སྐྱོན་འདུག་པས། མཐར་སྣེ་འགུ་གྲོང་སྡེ་ཆགས་པའི་སར། རི་རི་རྒྱུད་མ་
ཆད་པ། གསུམ་འཛོམས་དུང་ལྷ། བཙན་རྒོད་ཅེས་པ་རིན་ཆེན་རྒྱལ་པོ་ཁྲི་ལ་བཞུགས་འདྲའི་དཔང་ཐོག ཆུ་
ཆུ་རྒྱུད་མ་ཆད་པ། འབྲི་ཆུ་གསེར་ལྡན་འབབ་པའི་འགྲམ། སྔར་ཨ་ཁྲོ་དཔོན་པོའི་ཕོ་བྲང་དེར་ས་དཔྱད་ཅུང་
བཟང་པོ་ཞིག་ཡོད་ཚོད་འདུག་སྙམ་པ་དང་། སླར་ཡང་འཛི་སྒར་མཆོག་སྤྲུལ་རིན་པོ་ཆེ་ལ་རྒྱུ་མཚན་རྣམས་
ཞིབ་ཕྲ་ཞུས་པས། འབངས་སྡེ་དང་ཧ་ཅང་ཐག་མི་རིང་བའི་ས་ཆ་ཡག་ས་ཞིག་དང་། ས་གནས་ཆེ་ས་ཞིག་ལ་
སྤོས་ན་ལེགས་པའི་བཀའ་ལུང་བྱུང་བ་བཞིན། རབ་བྱུང་བཅུ་བདུན་པའི་མི་ཟད་ཅེས་པ་མེ་ཕོ་ཁྱིའི་ལོ་སྟེ་སྤྱི་ལོ་
༢༠༠༦ལོར་འཛི་སྒར་མཁན་ཆེན་དོན་བརྒྱུད་ཉི་མ་དང་། སྒྲུབ་དཔོན་བླ་མ་སངས་རྒྱས་འཕྲིན་ལས་རིན་པོ་ཆེ་
རྣམ་གཉིས་ཆེད་དུ་གདན་འདྲེན་ཞུས་ཏེ། ས་འདུལ་དང༌། ས་ཆོག ལྟོ་འཕྱེ་བརྟག་པ། ས་གཞི་བྱིན་འབེབས།
ཤིས་བརྗོད་ཀྱི་མེ་ཏོག་འཐོར་བ་དང་ཆབས་ཅིག་གཙུག་ལག་ཁང་གི་རྨང་བཏིང་ནས་གསར་བཞེངས་ཀྱི་དབུ་
བཙུགས། རང་དགོན་གྱི་སྤྲུལ་སྐུ་ཀར་སྦྱིན་ལགས་ནས་ཐུགས་ཁུར་ཆེར་བཞེས་ཀྱིས་འདུ་ཁང་སྟེང་འོག་དང་།
གྲྭ་ཤག་བཅས་ཀྱི་འཆར་འགོད་དཔེ་རིས་འབྲི་བ་སོགས་མཛད། ས་ཆ་དེར་གནས་པའི་མཆོད་གཞིས་ལྷ་སྡེ་
དཀར་པོ་ཐམས་ཅད་ཀྱིས་ཀྱང་དགའ་མགུ་ཡི་རངས་ཀྱི་སྒོ་ནས་དང་དུ་བླངས་ཏེ། འོག་ཏུ་འདུ་ཁང་དང་སྣེ་ལེན་
ཁང་། ཇ་ཁང་བཅས་དང་། སྟེང་དུ་ལོ་རུ་བླ་བྲང་གཙོས་བླ་ཁག་སོ་སོའི་བླ་བྲང་དང་། དཔེ་མཛོད་ཁང་བཅས་
སྟེང་འོག་གཉིས་ཀ་ལ་ཀ་བ་སུམ་ཅུའི་རྒྱ་ཁྱོན་དང་། མཐའ་ནས་གཞི་སྐོར་གྱིས་གྲྭ་ཤག་བཅོ་ལྔ་བཅས་བཞེངས་
དང་བཞེངས་མུས་ཡིན་འདུག་ལ། ནང་རྟེན་གསེར་སྐུ་བཅོ་ལྔ་དང་། ཞལ་ཐང་རྙིང་པ་གཉིས། རྔ་དང་རོལ་
སིལ། དུང་རྒྱ་གླིང་སོགས་མཆོད་རྫས་ཆ་ཚང་བ་ཡོད། ད་ལྟ་གྲྭ་པ་བཅོ་ལྔ་ཙམ་གྱིས་ལོ་རེའི་ནང་འཚོག་པ་
ཉིན་ལྔ་བཅུ་ལྷག་དང་། གཤིན་དགེ་གསོན་རིམ་གང་དགོས་དུས་ལྟར་ཚོགས་བཞིན་ཡོད། དགོན་པའི་སྤྱི་རྩ་
ལ་ནོར་སུམ་ཅུ་དང་། ལུག་བརྒྱ་ལྷག་ཙམ་ཡོད་པ་བཅས་སོ། ། །
དག ན་ དེ་གའི་དཀར་ཆག ་ཅིག པ དང༌ནས་ཅུང་ཟད་མཁ་ཤུ་བྱས་ཏེ་སྤྱི་ལོ་༢༠༠༨ལོའི་ཟླ་༤བའི་ཚེས་༡༤ཉིན་བྲིས།
148 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



24 སྒ་ལྷ་ཁང་བཀྲ་ཤིས་འོད་གསལ་གླིང་དགོན།
g3l/1:|:ཀྱི ཀྱིའི
ཡུལ་ཤུལ་རྫོང་ཨ་ཁྲོ་ཡུལ་ཚོ་པུ་རོང་གྲོང་སྡེའི་རི་ལྡེབས་སུ་ཆགས་པའི། སྒ་ལྷ་ཁང་བཀྲ་ཤིས་འོད་གསལ་
གླིང་དགོན་འདི་ཉིད་ནི། ཐོག་མར་ཁམས་པ་ཀརྨ་བསྟན་འཕེལ་གྱི་དངོས་སློབ་འགྲོ་བ་རྣམས་ཀྱི་མ་འདྲིས་པའི་
མཛའ་བཤེས་ཆེན་པོ་རྒྱ་མཚོ་བཅུ་གསུམ་གྱི་ཡ་གྱལ་མ་ཎི་ཤེས་རབ་རྒྱ་མཚོ་དེ་ཉིད་ཀྱིས་ཕྱག་བཏབ་པ་ནས་ད་
བར་ལོ་ངོ་བཞི་བརྒྱ་ལྷག་གི་ལོ་རྒྱུས་ལྡན། དེ་ཡང་དགོན་འདིའི་བླ་སྤྲུལ་རིམ་བྱོན་ནི། །
༈ དང་པོ། མ་ཎི་བ་ཤེས་རབ་རྒྱ་མཚོའི་སྐུ་ཕྲེང་རིམ་བྱོན་ནི། སྐུ་ཕྲེང་དང་པོ་མ་ཎི་བ་ཤེས་རབ་རྒྱ་མཚོ་
དང༌། སྐུ་ཕྲེང་གཉིས་པ་ངག་དབང་རིག་འཛིན། སྐུ་ཕྲེང་གསུམ་པ་མི་ཕམ་ཆོས་ཀྱི་བཤེས་གཉེན། སྐུ་ཕྲེང་
བཞི་པ་ཆོས་ཀྱི་ཉི་མ། སྐུ་ཕྲེང་ལྔ་པ་འཕྲིན་ལས་ལྷུན་གྲུབ། སྐུ་ཕྲེང་དྲུག་པ་ཡིད་བཞིན་དབང་རྒྱལ། སྐུ་ཕྲེང་
བདུན་པ་འཕྲིན་ལས་རྒྱ་མཚོ། སྐུ་ཕྲེང་བརྒྱད་པ་ཆོས་རྒྱལ་དཔལ་བཟང་། སྐུ་ཕྲེང་དགུ་པ་ལུང་རྟོགས་རྒྱ་མཚོ།



སྐུ་ཕྲེང་བཅུ་པ་རིག་འཛིན་ཆོས་གྲགས། སྐུ་ཕྲེང་བཅུ་གཅིག་པ་ཆོས་གྲགས་རྒྱ་མཚོ། སྐུ་ཕྲེང་བཅུ་གཉིས་པ་
འཕྲིན་ལས་མངའ་བདག སྐུ་ཕྲེང་བཅུ་གསུམ་པ་བཤད་སྒྲུབ་ཡིད་བཞིན་དབང་རྒྱལ། སྐུ་ཕྲེང་བཅུ་བཞི་པ་ངག་
དབང་ཡོན་ཏན་རྒྱ་མཚོ་བཅས་སྐུ་ཡི་ཕྲེང་བ་དང་། །
༈ གཉིས་པ། མཆོག་སྤྲུལ་རིན་པོ་ཆེའི་སྐུ་ཕྲེང་རིམ་བྱོན་ནི། སྐུ་ཕྲེང་དང་པོ་མཆོག་སྤྲུལ་བཤད་སྒྲུབ་འོད་
ཟེར་དང་། སྐུ་ཕྲེང་གཉིས་པ་འཕྲིན་ལས་འགྲོ་འདུལ། སྐུ་ཕྲེང་གསུམ་པ་བཤད་སྒྲུབ་ཡིད་བཞིན་དབང་རྒྱལ།
སྐུ་ཕྲེང་བཞི་པ་ངག་དབང་ཡོན་ཏན་རྒྱ་མཚོ་བཅས་བྱོན་པ་རྣམས་གདན་ས་འདིས་གཙོ་བོར་མཛད་པའི་བསྟན་
འགྲོར་སྨན་པའི་མཛད་རྣམ་མང་དུ་ཡོད་ཀྱང་། རིག་གནས་གསར་བརྗེའི་དུས་རྐྱེན་འོག་གསུང་འབུམ་དང་རྣམ་
ཐར་སོགས་ཚང་མ་འཐོར་བརླག་ཏུ་སོང་། །
རིག་གནས་གསར་བརྗེའི་སྔོན་དུ་དགོན་འདིར་འདུ་ཁང་གཉིས་ལ་ཀ་བ་ལྔ་བཅུ་ང་ལྔ་དང་། ལྷ་ཁང་གཉིས་
ལ་ཀ་བ་ཉེར་བཞི། གྲྭ་ཤག་བཅུ་གསུམ། དེ་བཞིན་གཉེར་ཁང་དང་། ཇ་ཁང་སོགས་ཡོད། རྟེན་གཙོ་གུ་རུ་
མཚོ་སྐྱེས་རྡོ་རྗེ་བྱིན་ཅན་ཞིག་དང་། གསེར་ཟངས་ལས་གྲུབ་པའི་གུ་རུ་ཐོག་ཚད་མ། ཚེ་དཔག་མེད་ཀྱི་སྐུ་
འདྲ་ཐོག་ཚད་གཅིག འབྲུག་པ་བརྩོན་འགྲུས་རྒྱ་མཚོའི་སྐུ་དམར་གདུང་། སྒ་ཨ་གཉན་དམ་པའི་ཞབས་རྗེས།
༠ མ་ཎི་བ་ཤེས་རབ་རྒྱ་མཚོའི་སྐུ་འདྲ།
o གུ་རུའི་སྐུ་འདྲ།
15O ཁམས་དང་ན ད་ཆུ་ཁུལ་གྱི་དགོན་སྡེའི་སྐོར།



གནས་བརྟན་བཅུ་དྲུག་དང་གུ་
རུ་མཚན་བརྒྱད་སོགས་ཁྱོན་
བསྡོམས་སྐུ་རྟེན་གྲངས་ཉིས་བརྒྱ་
ལྔ་བཅུ་ལྷག་དང་། རྒྱལ་བའི་
བཀའ་འགྱུར་སོགས་གསུང་
རྟེན་པོད་ཉིས་བརྒྱ་ལྷག་ཙམ།
སྐུ་གདུང་ཆ་བརྒྱད་གསེར་
གདུང་གཅིག་དང་། དངུལ་
གདུང་གཅིག གཞན་ཡང་རིང་
བསྲེལ་མང་པོ་བཞུགས་པའི་
ཨོ་རྒྱན་མཆོད་རྟེན་ངོ་མཚར་
ཅན་བཅས་ཐུགས་རྟེན། དེ་
བཞིན་བླ་ཁག་གཉིས་དང་། གྲྭ་
པ་སུམ་ཅུ་སོ་ལྔ་ཙམ་གྱིས་
གདན་ས་བསྐྱངས་ཏེ་ཆོ་ག་
ཕྱག་ལེན་དང་སྒྲུབ་པ་ཉམས་
ལེན་སོགས་ཡག་པོ་ཡོད།
༈ གསུམ་པ། ད་ལྟའི་
སྐབས་ཀྱི་དགོན་འདི་ཉིད།
རབ་བྱུང་བཅུ་དྲུག་པའི་ས་ཁྱི་
སྟེ༑ སྤྱི་ལོ་༡༩༥༨ལོའི་དུས་
འགྱུར་སྐབས་རྟེན་བརྟེན་པ་དང་
བཅས་པ་ཚང་མ་མིང་གི་ལྷག་
མ་ཙམ་དུ་གྱུར། རབ་བྱུང་
བཅུ་དྲུག་པའི་ས་འབྲུག་སྤྱི་ལོ་
༡༩༨༨ ལོར་སླར་ཡང་དགོན་
° དགོན་དེའི་ཉེ་འཁོར་གྱི་གནས་རི་དང་རྟེན་ཁང་ཁག



° སྐུ་རྟེན་དང་ཐུགས་རྟེན།
པ་ཉམས་གསོའི་འགོ་ཚུགས་པར་བརྟེན། ད་ལྟ་འདུ་ཁང་ཀ་བ་ཉི་ཤུ་རྩ་ལྔ་དང་། ལྷ་ཁང་ཀ་བ་སུམ་ཅུ། སྤྱི་ཁང་
གསུམ་ལ་ཀ་བ་བརྒྱད། གྲྭ་ཤག་བརྒྱད་བཅས་ལེགས་སྒྲུབ་ཟིན། རྟེན་གཙོ་སྤྱན་རས་གཟིགས་བྱིན་ཅན་ཞིག་
གཙོས་སྐུ་རྟེན་ཞེ་ལྔ་དང་། ཞལ་ཐང་ལྔ་བཅུ། གསུང་རབ་པོད་སུམ་བརྒྱ་བཅུ་བཞི། མཆོད་ཆས་སྣ་ཚོགས་
གྲངས་སོ་བཞི། གྲྭ་ཚད་བདུན་ལོ་རེར་དགུ་ཆེན་གཙོས་སྒྲུབ་མཆོད་ཉིན་ཉེར་གཅིག་ཙམ་འཚོགས་བཞིན་པ་
བཅས་སོ། །
ལོ་རུ་སྤྲུལ་སྐུ་དང་དག རེ་དེ་གའི་སྐུ་ཞབས་རྣམ་པའི་གསུང་རྒྱུན་གཞིར་བཟུང་སྟེ་
སྤྱི་ལོ་༢༠༠༧ལོའི་བླ་ར་པའི་ཆོས་ལྟར་ཉིན་སྲིབ།
152 ཁམས་ནག་ཆུ་ཁུལ་གྱི་དགོན་སྡེའི་སྐོར།



25 ཏ་གད་དགོན༌
TTI
N
\\\
\
\
\
\
\
\\\།
དཔལ་ལྡན་འབྲུག་པ་བཀའ་བརྒྱུད་ཀྱི་གདན་ས་ར་གད་དགོན་ནི། མཚོ་སྔོན་ཞིང་ཆེན་ཡུལ་ཤུལ་རྫོང་ཟུར་
མང་གྲོང་ནས་སྤྱི་ལེ་༤༥ཙམ་གྱི་སར་ཆགས་ཡོད་ཅིང་། ཐོག་མར་ཀུན་མཁྱེན་མི་བསྐྱོད་རྡོ་རྗེའི་དངོས་སློབ་ལྷོ་
འབུམ་རྫོང་རྟོགས་ལྡན་སྤྲུལ་སྐུ་ཞུ་བ་དེས་ཕྱག་བཏབ་པར་གྲགས། མཚན་གཞན་ཕྱག་ཆེན་ཀརྨ་གསང་སྔགས་
བསྟན་འཛིན་ཡང་ཞུ། དེ་སྔོན་དགོན་འདིར་བླ་སྤྲུལ་ཁག་གཉིས་ཏེ། ཕྱག་ཆེན་སྤྲུལ་སྐུ་དང་། རྟོགས་ལྡན་སྤྲུལ་
སྐུ་གཉིས་ལས།
དང་པོ་ཕྱག་ཆེན་སྤྲུལ་སྐུའི་སྐུ་ཕྲེང་རིམ་བྱོན་ནི། སྐུ་ཕྲེང་དང་པོ་ཕྱག་ཆེན་ཀརྨ་གསང་སྔགས་བསྟན་འཛིན།
སྐུ་ཕྲེང་གཉིས་པ་ཕྱག་ཆེན་ངག་དབང་ཐུབ་བསྟན། སྐུ་ཕྲེང་གསུམ་པ་ཕྱག་ཆེན་ངག་དབང་ཀུན་དགའ། སྐུ་
ཕྲེང་བཞི་པ་ཕྱག་ཆེན་བསྟན་པའི་ཉི་མ། སྐུ་ཕྲེང་ལྔ་པ་ཕྱག་ཆེན་ཀུན་དགའ་བསྟན་འཛིན། སྐུ་ཕྲེང་དྲུག་པ་ཕྱག་
ཆེན་ངག་དབང་ཕུན་ཚོགས། སྐུ་ཕྲེང་བདུན་པ་ཀརྨ་མདོ་བསྔགས་ཐུབ་བསྟན་ཆོས་འཕེལ་བཟང་པོ། རྗེ་འདི་
ཉིད་སྤྱི་ལོ་༡༩༩༨ལོར་དགོངས་པ་རྫོགས་ཏེ་ད་ལྟ་ཡང་སྲིད་ངོས་འཛིན་བྱུང་མེད། །
གཉིས་པ་རྟོགས་ལྡན་སྤྲུལ་སྐུ་ནི། སྐུ་ཕྲེང་དང་པོ་འབུམ་རྫོང་རྟོགས་ལྡན། སྐུ་ཕྲེང་གཉིས་པ་རྟོགས་ལྡན་
ཀརྨ་ཐུབ་བསྟན། སྐུ་ཕྲེང་གསུམ་པ་རྟོགས་ལྡན་ཀརྨ་སྙན་གྲགས། སྐུ་ཕྲེང་བཞི་པ་རྟོགས་ལྡན་ཀརྨ་ལེགས་
བཤད། སྐུ་ཕྲེང་ལྔ་པ་རྟོགས་ལྡན་ཀརྨ་དབང་ཕྱུག སྐུ་ཕྲེང་དྲུག་པ་རྟོགས་ལྡན་ཀརྨ་ངེས་དོན། སྐུ་ཕྲེང་བདུན་



པ་སྤྲུལ་སྐུ་ཡེ་ཤེས་རྡོ་རྗེའམ་ཀརྨ་ཡེ་ཤེས་ཉི་མ་ཆོས་ཀྱི་སེང་གེ་ཞུ། འདི་ཉིད་ནི་ཟུར་མང་དགོན་གྱི་ཉེ་འཁོར་
དུ་སྐུ་འཁྲུངས། འབྲུག་པ་ཆོས་མགོན་རིན་པོ་ཆེ་སོགས་ཀྱིས་གོང་མའི་ཡང་སྲིད་དུ་ངོས་འཛིན་ཐོབ། རིམ་
བཞིན་གཟའ་སྐར་དགེ་བའི་ཉིན་ཞིག་བླ་མ་གོང་མའི་གདན་སར་མངའ་གསོལ། ཡབ་ཡུམ་དང་བཅས་པ་དགོན་
པར་གཏན་བཞུགས་མཛད། དགུང་ལོ་ནར་སོན་པ་དང་ཟུར་མང་དགོན་གྱི་བཤད་གྲྭར་སློབ་གཉེར་དུ་བཞུགས་
སྤྱི་ལོ་༢༠༠༧ལོའི་ཟླ་བ་བརྒྱད་པའི་ནང་འབྲུག་པ་ཆོས་མགོན་རིན་པོ་ཆེ་རང་དགོན་དུ་བསུ་བ་གཟབ་རྒྱས་དང་བཅས་
གདན་དྲངས། གྲྭ་བཙུན་དང་དད་ལྡན་སེར་སྐྱ་བརྒྱ་ཕྲག་དུ་མར་ཆོས་སྦྱིན་གྱི་མཛད་སྒོ་སྤེལ། སྐབས་དེར་ཆོས་
མགོན་རིན་པོ་ཆེ་རང་དགོན་ནས་ཡུལ་ཤུལ་བར་ཕེབས་སྐྱེལ་ཞུ་བར་བཅར་སྐབས་རླངས་འཁོར་གྱི་དོན་རྐྱེན་
འོག་དགོངས་པ་ཆོས་དབྱིངས་སུ་ཐིམ། ད་ལྟ་དགོན་འདིར་སྤྲུལ་སྐུ་གཅིག་བཞུགས་ཡོད་པ་ནི། སྤྲུལ་སྐུ་ཀརྨ་
དོན་ཡོད་མཆོག་ཡིན་ཅིང་། ཁོང་ནི་ཀརྨ་པ་དང་། གཏེར་སྟོན་མཆོག་གྱུར་གླིང་པ་གཉིས་ནས་སྤྲུལ་སྐུར་ངོས་
འཛིན་གནང་། ནང་ཆེན་ཨ་ལྡེའུ་རིན་པོ་ཆེ་གཙོས་བླ་མ་དུ་མའི་དྲུང་ནས་དབང་ལུང་སོགས་མང་དུ་གསན། ད་
ལྟ་བསྟན་པ་དང་སེམས་ཅན་ལ་ཕན་པ་སྒྲུབ་བཞིན་བཞུགས། །
༠ ༧སྐྱབས་མགོན་འབྲུག་པ་ཆོས་མགོན་རིན་པོ་ཆེས་སྐྱབས་སྡོམ་གྱི་བཀའ་དྲིན་སྩོལ་བཞིན་པ།
154 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



རིག་གནས་གསར་བརྗེའི་སྔོན་དུ་དགོན་འདིར་སྐུ་
གསུང་ཐུགས་རྟེན་ཇི་ཡོད་ཀྱི་སྐོར། སྐུ་རྟེན་ཞལ་ཐང་སྤུས་
ལེགས་གྲངས་བཞི་ཅུ་དང་
། ཚེ་དཔག་མེད་ཀྱི་སྐུ་ལི་མ་
ཁྲུ་གང་བ། སྟོན་པ། ཕ་དམ་པ། མ་གཅིག་ལབ་ཀྱི་སྒྲོན་
མ༑ ཚེ་ལྷ་རྣམ་གསུམ། རྒྱལ་བ་མི་འཁྲུགས་པ་བཅས་
ཀྱི་སྐུ་ལི་མ་སོགས་སྐུ་འདྲ་གྲངས་མང་། གསུང་རྟེན་རྒྱལ་
བའི་བཀའ་འགྱུར་ཆ་ཚང་གཉིས། བསྟན་འགྱུར་གཉིས།
འབུམ་ཆ་ཚང་གསུམ། རྙིང་མའི་རྒྱུད་འབུམ་ཆ་ཚང་
༠ དགོན་དེའི་སྤྲུལ་སྐུ་རྣམ་གཉིས། ། གཅིག་སོགས་གསུང་འབུམ་ཁག ཐུགས་རྟེན་སྐུ་གདུང་
ཆ་བརྒྱད་མཆོད་རྟེན་མདའ་ཚད་མ་བརྒྱད། གསེར་གདུང་
གི་མཆོད་རྟེན་དྲུག་བཅས་དང་། གཞན་ཡང་རོལ་སིལ།
དུང་རྒྱ་གླིང༌། དུང་དཀར་དམར་སོགས་གྲངས་བཞི་བརྒྱ་
ལྷག་ཙམ། ཞལ་ཐང་ཉི་ཤུ་རྩ་གྲངས། འདུ་ཁང་ཀ་བ་བཅུ་
གཉིས་ཅན་ཞིག སྒྲུབ་ཁང་གསུམ། གྲྭ་ཤག་བཅུ་དྲུག བླ་
གྲྭ་སོ་གཉིས། ནོར་བསྡོམས་བརྒྱ་ལྷག་ཙམ། ལུག་སུམ་
ཅུ༑ ཞིང་ཁལ་བདུན་ཅུ། རྟ་དྲེལ་བཅུ་དྲུག་བཅས་ཡོད།
ལོ་རེར་རྒྱུན་ཚོགས་ཉིན་བརྒྱ་དང་བརྒྱད་འཚོག་གི་ཡོད་པ་
དུག་གསུམ་གྱིས་འཐིབས་པའི་འཇིག་རྟེན་འདིར། བཅས་སོ། །
ལས་སྨོན་གྱི་བཀོད་ཞགས་ཁྲོད། ༧སྐྱབས་རྗེ་ཆོས་ རིག་གནས་གསར་བརྗེའི་སྐབས་ཚང་མ་འཐོར་བརླག་
མགོན་ལ་ཞེན་པའི་རྐང་དྲུག་ཁྱུ་ཞིག རང་བློ་དང་ རྟ་སོང་བ་ནི་དགོན་སྡེ་གཞན་དང་འདྲ། དེ་རྗེས་ས་འབྲུག་
ལོའི་ནག་པ་ཟླ་བའི་ཡར་ཚེས་བརྒྱད་ཉིན་འབྲེལ་ཡོད་ཁག་
གི་ཆོག་མཆན་འོག་དགོན་འདི་གའི་སྤྲུལ་སྐུ་ཀརྨ་མདོ་
སྔགས་ཐུབ་བསྟན་ཆོས་འཕེལ་དཔལ་བཟང་པོ་མཆོག་ནས་
ཐོག་མཐའ་བར་གསུམ་དུ་གཙོ་འགན་དང་། ཆོས་དད་མང་
ཚོགས་ཚོའི་རྒྱབ་སྐྱོར་འོག་ད་ལྟའི་དགོན་འདི་སླར་གསོ་
མཛད། གསར་དུ་བཞེངས་པའི་རྟེན་དང་བརྟེན་པར་བཅས་
འཚམ་པའི་པད་མཚོར་རོལ་བཞིན་འདུག



པའི་སྐོར་ལ། འདུ་ཁང་ཀ་རིང་གཉིས་དང་ཀ་ཐུང་བཅུ། མཆོད་ཁང་གཉིས་ལ་ཀ་བ་གཅིག་རེ། ཇ་ཁང་ཀ་བ་
བརྒྱད། གྲྭ་ཤག་གྲངས་སོ་ལྔ་བཅས་ལེགས་གྲུབ་ཟིན་ཡོད། །
སྐུ་གསུང་ཐུགས་རྟེན་སྐོར། སྟོན་པའི་སྐུ་མདའ་ཚད་མས་གཙོས་སྐུ་རྟེན་ཉི་ཤུ་རྩ་གྲངས། རྒྱལ་བའི་བཀའ་
འགྱུར་ཆ་ཚང་གཉིས་དང་། བསྟན་འགྱུར་ཆ་ཚང་གཅིག རྙིང་མའི་རྒྱུད་འབུམ་སོགས་གསུང་རྟེན་གྱི་རིགས་
དང༌། ཐུགས་རྟེན་གསེར་གདུང་གཅིག གཞན་ཡང་རོལ་སིལ། དུང་རྒྱ་གླིང་། དུང་དཀར་དམར་སོགས་
མཆོད་ཆའི་གྲངས་ལྔ་བཅུ་ལྷག་བཅས་ཡོད་པ་དང་། དེང་སྐབས་དགོན་འདིར་བླ་གྲྭ་བསྡོམས་བཞི་བཅུ་རྩ་གྲངས་
འདུས་ཡོད་པ་མ་ཟད་སྒྲུབ་གྲྭ་ཁང་ཞིག་ཀྱང་གསར་བཞེངས་མཛད་དེ་རྒྱུན་དུ་སྒྲུབ་གྲྭ་བ་ལྔ་དྲུག་ནས་མ་ཆག་པ་
དང༌། གཞན་ཡང་ཕྱོགས་ཁག་ཏུ་བཤད་གྲྭར་ཕེབས་ཏེ་མཁས་པར་གྱུར་པ་ཡང་ཁ་ཤས་ཡོད་པ་དེ་དག་ལས་
གཙོ་བོ་ཡེ་ཤེས་ཆོས་འཕེལ་ལགས་ནས་དེང་སྐབས་དགོན་པའི་ཕྱི་ནང་ཚང་མར་ཐུགས་འགན་མཛད་བཞིན་པ་
བཅས་སོ། །
དག སྟེ་དེ་གའི་དབུ་འཛིན་ཡེ་ཤེས་ཆཟེ་འཕེལ་ལགས་ཀྱི་གསུང་རྒྱུན་དང་དག རྗེ་སྡེ་
ཕག་གི་ལོ་རྒྱུས་མཉམ་དུ་བསྡུ་རུབ་བྱབ་ཏེ་སྤྱི་ལོ་དོན༠༨ལོའི་ཟླ་ཤཅེས་༡༩ཉིན་བྲིས།
156 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



26 མཛེ་ཁང་དགེ་དགོན།
མཚོ་སྔོན་ཞིང་ཆེན་ཡུལ་ཤུལ་རྫོང་ཁོངས་རབ་སྟོད་གཉན་རྒྱས་མཚོའམ། སྒྲོལ་མའི་གཡུ་མཚོའི་ལྷོ་ངོས་
སུ་སྤྱི་ལེ་བཅུ་གཅིག་ཙམ་གྱི་སར་གནས་པའི་མཛེ་ཁང་དགེ་དགོན་ནམ་བཙུན་དགོན་འདི་ཉིད་ནི། འབྲུག་པ་
སྟོབས་བཅུ་སྐུ་ཕྲེང་གཉིས་པ་ཀརྨ་ལུང་རྟོགས་ཆོས་ཀྱི་འོད་ཟེར་ནས་རབ་བྱུང་བཅུ་བཞི་པའི་ས་སྤྲེལ་ཏེ་སྤྱི་ལོ་
༡༨༤༨ལོར་ཕྱག་བཏབ་པ་ནས་ད་བར་ལོ་བརྒྱ་དང་དྲུག་ཅུ་གྲངས་ཀྱི་ལོ་རྒྱུས་ལྡན་པའི་འབྲུག་པ་བཀའ་བརྒྱུད་
ཀྱི་དགོན་སྡེ་ཞིག་ཡིན། དེ་ཡང་དགོན་འདི་ཉིད་ཕྱག་འདེབས་སྐབས་ཐོག་མར་སྦྲ་གུར་བཏབ་སྟེ་ཡུན་རིང་
བཞུགས། རིམ་བཞིན་སློབ་ཚོགས་མང་དུ་བྱུང་བས་གནས་གཞི་གཙུག་ལག་ཁང་དང་། བཙུན་ཤག་མང་པོ་
གསར་བཞེངས་མཛད། སྤྱི་ལོ་༡༩༥ རགྱི་སྔོན་ཙམ་དུ་དགོན་འདིར་བླ་མ་སྟོབས་བཅུ་སྤྲུལ་སྐུ་དང་། བཙུན་
མ་ཉིས་བརྒྱ་བདུན་ཅུ་ཙམ་བཞུགས། སྐུ་གསུང་ཐུགས་རྟེན་དང་མཆོད་པའི་ཡོ་བྱད་ཆ་ཚང་བ་བཅས་ཡོད།
དགོན་འདིར་འཚེ་བ་ཐེངས་འགའ་བྱུང་བས་བརླག་གཏོར་ཡང་ཐེངས་འགའ་ཤོར་བར་གྲགས། སྤྱི་ལོ་༡༩༥༨
ལོར་དགོན་པ་སྒོ་བརྒྱབ་པ་ནས་ཕྱིའི་གཙུག་ལག་ཁང་དང་ནང་གི་སྐུ་གསུང་ཐུགས་རྟེན་སོགས་ཚང་མ་གཏོར་
བརླག་ཏུ་སོང་། བཙུན་མ་རྣམས་ཀྱང་ངལ་རྩོལ་ལ་ཞུགས། སྤྱི་ལོ་༡༩༨༨ལོའི་ཟླ་༣པའི་ཚེས་༨ཉིན་གོང་རིམ་གྱི་
ཆོག་མཆན་འོག་དེ་སྔོན་དགོན་དེ་གའི་ཇོ་མོ་རྒས་ཁོག་འགའ་དང་ཁུལ་དེའི་དད་ལྡན་མང་ཚོགས་ཁག་མཉམ་
དུ་དགོན་པ་སླར་གསོ་ཞུས་པ་ནས། འདུ་ཁང་ཆེ་ཆུང་གཉིས་དང་། གྲྭ་ཤག་དྲུག་ཅུ་རེ་གཉིས་གསར་བཞེངས་



གྲུབ་པ་དང་སྔར་སྲོལ་གྱི་ཆོ་ག་ཕྱག་ལེན་སོགས་ཆོས་
ཕྱོགས་ཀྱི་བྱེད་སྒོ་ཁག་ཀྱང་མ་ཉམས་གོང་སྤེལ་དང་།
ཉམས་པ་སླར་གསོ་མཛད། ལྷག་པར་དུ་སློབ་ཆུང་
ཞིག་གསར་འཛུགས་བྱས་ཡོད་པ་མ་ཟད། བཙུན་མ་
ཤེས་ཡོན་ཅན་ཞིག་གིས་དགེ་རྒན་མཛད་ནས་སློབ་
ཁྲིད་གནང་གི་ཡོད།
ད་ལྟ་དགོན་འདིར་བཙུན་མ་བརྒྱ་ལྷག་ཙམ་
འཚོགས་ཏེ་ཀློག་པ་ཐོས་བསམ་དང་སྤོང་བ་བསམ་
གཏན་གྱི་ལས་ལ་བརྩོན་བཞིན་ཡོད་ནའང་དེ་སྔའི་
ས་ཆ་འདི་ལམ་ཐག་རིང་བ་སོགས་ཕྱོགས་གང་ཐད་
ནས་དཀའ་ངལ་ཤིན་ཏུ་ཆེ་བར་བརྟེན་འབྲུག་སྤྲུལ་
བསོད་ནམས་དགེ་བ་ལགས་ཀྱི་ཐུགས་རྗེའི་རྒྱབ་སྐྱོར་
དང༌། རང་དགོན་པའི་བཙུན་མ་རྣམ་པའི་དཀའ་ངལ་
ཁྱད་གསོད་འོག་༢༠༠༧ལོ་ནས་བཟུང་། སྦས་གཏེར་
ཁུག་ཅེས་པའི་ཡུལ་དེར་དགོན་པ་གསར་བཞེངས་
༠ གནས་སྤོས་ཟིན་མ་ཐག་པའི་ཇོ་མོ།
གནང་བཞིན་ཡོད། ས་ཆ་འདི་ནི་འབྲུག་པ་ཐམས་
ཅད་མཁྱེན་པ་དང་འབྲུག་པ་ཆོས་མགོན་རིན་པོ་ཆེ་སྐུ་ ང་ཚོར་བཀོད་ལེགས་ཀྱི་གཙུག་ལག་ཁང་ཞིག་
ཕྲེང་དགུ་པ་མཐུ་སྟོབས་ཆོས་ཀྱི་དབང་ཕྱུག་སོགས་ མེད་ཀྱང་ཆོག ང་ཚོར་ཐོག་རྩེགས་ཅན་གྱི་ལྷ་སྐུ་
ཞིག་མེད་ཀྱང་རུང༌། དེ་དག་ནི་གློ་བུར་གློ་བུར་
བླ་མ་དུ་མས་རབ་གནས་མཛད་དེ་ས་གཞི་བྱིན་གྱིས་
བརླབས་པ་ཞིག་ཡིན། མ་དགོན་འབྲུག་པ་དགོན་
དུ་མགོན་སྐྱབས་ཤིག་ཐོབ་སྲིད། འོན་ཀྱང་སློབ་
པ་ཐོས་བསམ་དང༌། སྤོང་བ་བསམ་གཏན། དེ་
ནས་དེང་སྐབས་རོགས་རམ་མཛད་བཞིན་པའོ། ། །
བས་ཆུ་བོ་ཡན་ལག་བརྒྱད་ལྡན་ལྟ་བུའི་དམ་ཚིག་
ཞིག་ངེས་པར་དུ་དགོས་སོ། །
དག དེ་དེ་གའི་ཛ་མ་ཁག་དང་སྤྲུལ་སྐུ་བས དེ་ནམས་དགེ་བ་སོགས་ཀྱི་གསུང་རྒྱུན་དང༌དག ན་སྡེ་ཁག་གི་ལོ་རྒྱུས་
སོགས་བསྡུ་རུབ་བྱས་ཏེ་དག དེ་དེ་གར་སྤྱི་ལོ་༢༠༠༨ལོའི་བླ་སྒྲུཔའི་ཚེས་༡༩ཉིན་བྲིས།
158 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



27 དཀྱིལ་ཀྲུང་དགོན་ཕུན་ཚོགས་དགའ་ཚལ་གླིང་།
མཁྱེན་པའི་ལྷ་ལམ་ཡངས་པའི་མཁའ་ཀློང་དུ། །
བརྩེ་བའི་རྟ་བདུན་འོད་སྟོང་འབར་བའི་སྐུ། །
ནུས་པས་འགྲོ་ཀུན་མ་རིག་མུན་སེལ་བའི། །
བཀའ་དྲིན་ཟླ་མེད་དྲིན་ཆེན་བླ་མར་འདུད། །
ཅེས་མཆོད་པར་བརྗོད་པའི་ཚིག་གིས་མདུན་བསུས་ཏེ་དཔའ་ཤོད་རྫོང་དཀྱིལ་ཀྲུང་ཤང་གི་ཁོངས་སུ་
གཏོགས་པའི་དཀྱིལ་ཀྲུང་དགོན་ཕུན་ཚོགས་དགའ་ཚལ་གླིང་གི་ལོ་རྒྱུས་མདོར་བསྡུས་ཙམ་ཞིག་བརྗོད་པར་བྱ་
དེ་ཡང་བྱང་ཕྱོགས་ཁ་བའི་ལྗོངས་འདིར་སྟོད་མངའ་རིས་སྐོར་གསུམ། སྨད་མདོ་ཁམས་སྒང་དྲུག བར་
དབུས་གཙང་རུ་བཞི། ཞེས་གྲགས་པའི་ཡ་གྱལ་སྨད་མདོ་ཁམས་སྒང་དྲུག དེའི་ནང་ཚན་ཚྭ་བ་སྒང་ཞེས་བོད་
སྐྱོང་བསྟན་མ་བཅུ་གཉིས་ཀྱི་ནང་ཚན་རྡོ་རྗེ་གཡུ་སྒྲོན་མའི་བཞུགས་གནས་ཀྱི་ཉེ་འདབས་སུ་ཆགས་པའི་དཀྱིལ་
ཀྲུང་དགོན་འདི་ཉིད་ནི། མདོ་ལས། ལྔ་བརྒྱའི་ཐ་མ་དུས་ཀྱི་ཚེ། །དགེ་བའི་བཤེས་གཉེན་ཉིད་སྤྲུལ་ནས། །ཁྱོད་
ལ་སོགས་པའི་དོན་བྱེད་གྱུར། །ཞེས་གསུངས་པ་ལྟར། ཁམས་ཀརྨ་བསྟན་འཕེལ་གྱི་དངོས་སློབ་ངེས་དོན་སྐུ་



ཕྲེང་དང་པོ་མཁར་སྐེད་བསྟན་འཛིན་འཕྲིན་ལས་ཞེས་པས་རབ་བྱུང་བཅུ་གཅིག་པའི་མེ་གླང་སྤྱི་ལོ་༡༦༣༧ལོར་
ཕྱག་བཏབ། སྐབས་དེར་འདུས་སྡེ་བརྒྱ་ལྷག་ཙམ་འཚོགས་ཏེ་འདུ་ཁང་ཀ་བ་སོ་དྲུག་དང་། བྱམས་ཁང་། སྒོ་
འཕྱོར་བཅས་ཁྱོན་སྡོམས་ཀ་བ་ཞེ་བརྒྱད་ཙམ་ཡོད་ལ། སྐུ་གསུང་ཐུགས་རྟེན་ཡང་མང་པོ་བཞུགས། ངེས་
དོན་སྐུ་ཕྲེང་དྲུག་པ་དང་གཞན་ཕན་སྐུ་ཕྲེང་གཉིས་པ་གཉིས་ནས་སྤྱི་ལོ་༡༨༧༧ལོར་ཕྱག་བཏབ་པའི་དཀྱིལ་ཀྲུང་
དགོན་གྱི་འདུ་ཁང་ཀ་བ་ཞེ་གཉིས་དང་གཙང་ཁང་། སྒོ་འཕྱོར་བཅས་ཁྱོན་བསྡོམས་ཀ་བ་ང་དྲུག་དང་ཁང་པ་
ཐོག་བརྩེགས་གསུམ་ཡོད་ལ་མགོན་ཁང་། གཟིམ་ཤག ལྷ་ཁང་ཆུང་ཆུང་ཁ་ཤས་ཡོད། སྐུ་རྟེན་གཙོ་བོ་ནི་
གསེར་ཟངས་ལས་གྲུབ་པའི་རྒྱལ་ཚབ་བྱམས་མགོན་ཐོག་བརྩེགས་གཉིས་དང་། སྟོན་པ་གཙོ་འཁོར་གསུམ།
གུ་རུ་མཚན་བརྒྱད་སོགས་མང་ཙམ་བཞུགས། བྲིས་སྐུ་ཡང་བརྒྱ་ལྷག་བཞུགས། གསུང་རྟེན་ནི་རྒྱལ་བའི་
བཀའ་འགྱུར་དང་བསྟན་འགྱུར། རིན་ཆེན་གཏེར་མཛོད། གྲུབ་མཐའ་རིས་མེད་ཀྱི་བཀའ་འབུམ་ཡང་གྲངས་
མང་། ཐུགས་རྟེན་ནི། བཀའ་གདམས་མཆོད་རྟེན་དང༌། གསེར་དངུལ་ལས་གྲུབ་པའི་མཆོད་རྟེན་ཁ་ཤས།
སྒྲུབ་མཆོད་ཁག་གི་སྐོར། བོད་ཟླ་དང་པོའི་ནང་སྨྱུང་གནས་ཉིན་བཅོ་ལྔ། བོད་ཟླ་གསུམ་པའི་ནང་འཁོར་བ་དོང་
སྤྲུག་གི་སྒྲུབ་ཆེན། བོད་ཟླ་བཞི་པའི་ནང་ཐུགས་སྒྲུབ་ཀྱི་སྒྲུབ་ཆེན་ཉིན་བདུན་དང་ཁྲོམ་དབང་ཉིན་གསུམ། བོད་
oའདུ་ཁང་ནང་ངོས་ཀྱི་ལྡེབས་རིས་
160 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



© འདུ་ཁང་ནང་ངོས་
ཀྱི་ལྡེབས་རིས།
ཟླ་དྲུག་པའི་ཚེས་གཅིག་ནས་བཅོ་ལྔའི་བར་དབྱར་གནས། བོད་ཟླ་དགུ་པའི་ནང་ཞི་ཁྲོའི་སྒྲུབ་པ། བོད་ཟླ་བཅུ་
གཉིས་པའི་ནང་དགུ་ཆེན་ཉིན་གསུམ། དེ་བཞིན་ཚེས་བརྒྱད་ལ་མི་འཁྲུགས་པ། ཚེས་བཅུ་ལ་རིག་འཛིན་
འདུས་པ་དང་དཀོན་མཆོག་སྤྱི་འདུས། ཉེར་ལྔ་ལ་ཡུམ་ཀ་བདེ་རྒྱལ། ཉེར་དགུ་ལ་དཔལ་ཆེན་འདུས་པ།
གནམ་གང་ལ་འཇའ་ཚོན་ཞི་ཁྲོ་བཅས་སོ། ། །
བཤད་སྒྲུབ་ཀྱི་སྐོར། སྔར་བཤད་གྲྭ་བ་བཅུ་ཕྲག་གསུམ་ལྷག་དང་། སྒྲུབ་གྲྭ་བ་བཅུ་གྲངས་གཅིག་ཙམ་ཡོད།
རིག་གནས་གསར་བརྗེའི་དུས་རྐྱེན་འོག་དགོན་འདི་ཉིད་ཀྱང་ཕྱི་ནང་ཚང་མ་མིང་གི་ལྷག་མ་ཙམ་དུ་གྱུར་ཡོད་པ་
ནི་ཀུན་གྱི་ཤེས་གསལ་ལྟར་རོ། ། །
ད་ལྟའི་དགོན་འདི་ཉིད་བསྐྱར་བཞེངས་ཞུས་པའི་སྐོར། སླར་ཡང་སྤྱི་ལོ་༡༩༨༥ཙམ་དུ་དགོན་དེ་གའི་བླ་རྒན་
བསྟན་འགྱུར་ལགས་དང་། བླ་རྒན་བློ་དགའ་རྣམ་གཉིས་ཀྱིས་ངེས་དོན་སྐུ་ཕྲེང་བརྒྱད་པ་བྲག་གཡབ་བྱམས་
མདུན་ནས་གདན་དྲངས་ཏེ་གྲྭ་བཙུན་བསྡུ་རྒྱུ་དང་། རང་དགོན་སླར་གསོ་ཞུ་རྒྱུའི་གྲབས་བྱེད་སྐབས། སྔར་
གྱི་དགོན་ཤུལ་དཀྱིལ་ཀྲུང་དགོན་དུ་རླངས་འཁོར་འགྲོ་ལམ་མེད་པ་དང་། དུད་ཚང་མང་བར་བརྟེན་དགག་བྱ་
དང་དགོས་པ་མང་པོ་ཞིག་ལ་གཟིགས་ཏེ་ཀྲུ་མདའ་ཞེས་པའི་ཁུལ་དེར་གསར་སྤོས་བྱས་ཏེ་དང་པོ་འདུ་ཁང་ཆུང་
ཆུང་ཞིག་གསར་བཞེངས་མཛད། སྐབས་དེར་སྤྲུལ་སྐུ་རྣམ་གཉིས་དང་བླ་རྒན་གཉིས་གྲྭ་བཙུན་བརྒྱད་བཅས་
ཁྱོན་བསྡོམས་བླ་གྲྭ་བཅུ་གཉིས་ཙམ་དང་། རིམ་བཞིན་གྲྭ་བཙུན་གྲངས་གྱ་བཞི་འཚོགས་པས་བྲག་གཡབ་
161



ནས་མཁན་པོ་ཉི་མ་རང་དགོན་དུ་གདན་དྲངས་ཏེ། སྤྱོད་འཇུག་དང་། ཡོན་
ཏན་མཛོད་སོགས་སློབ་གཉེར་མཛད་པ་དང་། གྲྭ་བཙུན་བཅུ་ཕྲག་ཙམ་ཞིག་
ཁམས་པ་སྒར་དུ་མངགས་ཏེ་ཆོ་ག་ཕྱག་ལེན། གཏོར་བཟོ་དཀར་རྒྱན། དུང་རྒྱ་
གླིང་། རོལ་རྟ་དབྱངས་སོགས་སྔར་སྲོལ་ལྟར་སྦྱངས་པ་མཛད། གྲྭ་བཙུན་མི་
ཉུང་བ་ཙམ་ཞིག་དགོན་སྡེ་ཆེ་གྲས་ཁག་ཏུ་བཤད་གྲྭར་ཕེབས་པས་ད་ལྟ་མཁན་
པོའི་མཚན་སྙན་ཐོབ་པ་ཡང་ལྔ་ཙམ་བྱུང་ཡོད། སྤྱི་ལོ་༡༩༩༠ལོར་སྤྲུལ་སྐུ་ངེས་
དོན་ལགས་ཀྱི་ཐུགས་དགོངས་ལྟར་གཙུག་ལག་ཁང་ཆེན་ཀ་བ་ཞེ་དགུ་ཅན་ཞིག་
དང༌། བྱམས་ཁང་། མགོན་ཁང་། སྒོ་འཕྱོར་སོགས་ཁྱོན་བསྡོམས་ཀ་བ་དྲུག་
ཅུ་རེ་གཉིས་ཐོག་བརྩེགས་གསུམ་ཐོག་ཅན། སྟེང་དུ་མགོན་ཁང་དང་ལྷ་ཁང་
ཆུང་ཆུང་ཁ་ཤས། གཟིམས་ཤག འཆམ་ར་དང་བཅས་པ་ལེགས་གྲུབ་ཟིན་
༦ དགོན་དེ་གའི་བླ་རྒན་ལགས།
༠ སྤྲུལ་ཚུལ་ཁྲིམས་རྒྱ་མཚོ།
སྐུ་གསུང་ཐུགས་རྟེན་གྱི་སྐོར། སྐུ་རྟེན། སྨན་འདམ་ལས་གྲུབ་པའི་དུས་
གསུམ་སངས་རྒྱས་ཐོག་ཚད་མ། དེ་བཞིན་སྐུ་འདྲ་ཆུང་ཆུང་མང་པོ་དང་། ཞལ་
ཐང་ཉི་ཤུ་རྩ་ལྔ། གསུང་རྟེན་བཀའ་འགྱུར་ཚར་གསུམ། བསྟན་འགྱུར་ཚར་
གཅིག གྲུབ་མཐའ་རིས་མེད་ཀྱི་གསུང་འབུམ་གྲངས་མང་། ཐུགས་རྟེན་བཀའ་
གདམས་མཆོད་རྟེན་སྤུས་ལེགས་ཤིག་ཡོད།
བཤད་སྒྲུབ་ཀྱི་སྐོར། རང་དགོན་དུ་སྤྱི་ལོ་༢༠༠༠ལོར་སྒྲུབ་ཁང་གསར་བཞེངས་
མཛད་དེ་ཐོག་མར་སྒྲུབ་གྲྭ་བ་ལོ་གསུམ་ཟླ་གསུམ་བཞུགས་མཁན་དྲུག་ཅུ་དང་
སྒྲུབ་བླ་མཁན་པོ་གཅིག སྒྲུབ་གཡོག་གཅིག་བཅས་ལ་སྤྲུལ་སྐུ་རྣམ་གཉིས་ནས་
འཚོ་ཆས་ཅི་དགོས་གནང་། སླར་ཡང་སྒྲུབ་གྲྭ་བ་ཉེར་གསུམ་དང་སྒྲུབ་བླ་མཁན་པོ་
གཉིས། སྒྲུབ་གཡོག་གཉིས་བཅས་ལ་སྔར་བཞིར་སྤྲུལ་སྐུ་རྣམ་གཉིས་ནས་འཚོ་
ཆས་སོགས་ཅི་དགོས་ཞབས་ཞུ་སྒྲུབ་བཞིན་པ་བཅས་སོ།།
དག ནོ་དེ་གའི་སྤྲུལ་སྐུ་ཚུལ་ཁྲིམས་རྒྱ་མཚོས་བྲིས་པ་གཞིར་བཟུང་ནས་དག ནོ་དེ་གར་སྤྱི་ལོ་ན༠༨ལོའི་ཟླ་པའི་ཚེས་༡༣ཉིན་བྲིས།
162 ཁ མས་དང་ནག་ཆུ་ཁུལ་གྱི་དགོན་སྡེའི་སྐོར།



28
ཞིང་པ་དགོན།
མདོ་སྔགས་གཞུང་ལུགས་ཀུན་གྱི་དེ་ཉིད་དོན། །
འཕགས་བོད་མཁས་སྒྲུབ་ཀུན་གྱི་ཞལ་གྱི་ཆབ། །
སྐལ་ལྡན་དད་པའི་སྙིང་ལ་སིམ་བྱེད་པའི། །
དཔལ་མགོན་བླ་མའི་ཞབས་ལ་གུས་པས་འདུད། །
བོད་ལྗོངས་དཔའ་ཤོད་རྫོང་དཀྱིལ་ཀྲུང་ཤང་གི་ཁོངས་སུ་གཏོགས་པའི་ཞིང་པ་དགོན་ནམ་ཞིང་དགོན་བཀྲ་
ཤིས་ཆོས་གླིང་གི་ལོ་རྒྱུས་མདོར་བསྡུས་ཙམ་བརྗོད་པ་ལ། དེ་ཡང་མདོ་ཁམས་སྒང་དྲུག་གི་ཡ་གྱལ་ཚ་བ་
སྒང་གི་ས་ཆ་ཚེ་རིང་མཆེད་ལྔའི་ནང་གསེས་གཏད་དཀར་འགྲོ་བཟང་མའི་གནས་མཆོག་ཚ་བའི་སྨུག་པོའི་ཉེ་
འདབས་སུ་བོད་རབ་བྱུང་བཅུ་གཅིག་པའི་ཤིང་ཡོས་སྤྱི་ལོ་༡༦༧༥ལོར་ཨ་མདོ་ནས་ཕེབས་པའི་ཕྱག་འཚལ་
བླ་མ་ཞིག་གིས་ཕྱག་བཏབ་ཅིང་། ས་ཆ་དེ་ཁུལ་དུ་འབྲུ་རིགས་སྨིན་པའི་ཕྱིར་ན་དགོན་པའི་མིང་ཡང་ཞིང་
པ་དགོན་ཞེས་མཚན་གསོལ། སྐབས་དེར་གྲྭ་བཙུན་སུམ་ཅུ་ལྷག་འདུས་ཏེ་འདུ་ཁང་ཀ་བ་སུམ་ཅུ་ཐོག་ཚད་
གསུམ་ཐོག་དང་། སྟེང་དུ་མགོན་ཁང་། ལྷ་ཁང་ཆུང་ཆུང་ཁ་ཤས། གཟིམ་ཤག་བཅས་ཡོད། དེ་རྗེས་སྡེ་དགོན་
སྤྱིའི་རེ་འདོད་ལྟར་ཁམས་པ་སྒར་ནས་བླ་ཚབ་མ་ཆད་པ་མངགས་ཏེ་རྒྱལ་བའི་བསྟན་པ་འཛིན་སྐྱོང་སྤེལ་གསུམ་
མཛད། དགེ་འདུན་ཡང་ལྔ་བཅུ་ཙམ་ཚོགས་པ་མ་ཟད་སྒྲུབ་ཁང་དུ་སྒྲུབ་གྲྭ་བ་བཅུ་ཕྲག་ལྷག་ཙམ་དུས་དྲུག་གི་
མཆོད་པ་མ་ཆག་པ་དང་། སྒྲུབ་མཆོད་ཡང་གང་མང་འཚོག་གི་ཡོད། ཕྱིས་སུ་རིག་གནས་གསར་བརྗེའི་དུས་



° སྐུ་གསུང་ཐུགས་རྟེན།
རྐྱེན་འོག་ཚང་མ་འཐོར་བརླག་ཏུ་སོང་། སྤྱི་ལོ་༡༩༨༢ལོར་དགོན་དེ་གའི་བླ་རྒན་ལེགས་བཤད་ཉི་མ་དང་། བླ་
རྒན་བློ་དགའ་རྣམ་གཉིས་དང་། སྡེ་དགོན་སྤྱི་ནས་གྲོས་མཐུན་ལྟར་དགོན་པ་གསར་བཞེངས་བྱེད་རྒྱུ་དང་། གྲྭ་
བཙུན་བསྡུ་རྒྱུ་སོགས་གཏན་འཁེལ་ཏེ་འདུ་ཁང་ཀ་བ་བཞི་བཅུ་ཐོག་བརྩེགས་གསུམ་པ་ཅན་ཞིག་དང་། གཟིམ་
ཤག་ཁག་སོགས་ཆ་ཚང་ལེགས་གྲུབ་ཟིན་ཡོད། །
སྐུ་གསུང་ཐུགས་རྟེན་སྐོར། སྐུ་རྟེན་བལ་ཡུལ་གྱི་ལི་ཁྲ་ཁ་ཤས་དང་། གསེར་ཟངས་ལས་གྲུབ་པའི་སྐུ་འདྲ་
ཁ་ཤས། ཞལ་ཐང་གསར་རྙིང་བསྡོམས་བརྒྱ་ལྷག་ཙམ་དང་
། གསུང་རྟེན་རྒྱལ་བའི་བཀའ་འགྱུར། གསར་རྙིང་
རིས་མེད་ཀྱི་གསུང་འབུམ་སྣ་ཚོགས། ཐུགས་རྟེན་བཀའ་གདམས་མཆོད་རྟེན། བླ་མ་ལེགས་བཤད་ཉི་མའི་
གསེར་གདུང་བཅས་བཞུགས། དེང་སྐབས་དགེ་འདུན་ཉེར་ལྔ་ཙམ་འཚོགས་ཏེ་སྔར་སྲོལ་གྱི་ཆོ་ག་ཕྱག་ལེན་
སོགས་མ་ཉམས་པ་འཚོགས་བཞིན་ཡོད། ད་ལྟ་དགོན་འདིར་བླ་མ་བློ་དགའི་ཡང་སྲིད་སྤྲུལ་སྐུ་དཀོན་མཆོག་
བཟང་པོ་དང་། བླ་མ་དཔལ་འབྱོར་ལགས། འཇམ་དབྱངས་ཉི་མ་ལགས་བཅས་ཀྱིས་གཟིགས་སྐྱོང་གནང་
བཞིན་པ་བཅས་སོ། ། །
སྤྲུལ་ཚུལ་ཁྲིམས་རྒྱ་མཚོས་བྲིས་པ་གཞིར་བཟུང་དང་རང་
གི་མཐོང་ཐོས་མཉམ་དུ་བསྡུ་རུབ་བྱས་ཏེ་ད ག ན་དེ་གར་
སྤྱི་ལོ་༢༠༠༨ལོའི་ཟླ་ པའི་ཚེས་༣༠ཉིན་བྲིས།
༠མགོན་ཁང་གི་ཟུར་ཞིག
164 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



29
སྐེད་དགོན།
བོད་ལྗོངས་དཔའ་ཤོད་རྫོང་དཔའ་མདའ་ཤང་ཁོངས་སུ་ཆགས་པའི་སྐེད་དགོན་འདི་ཉིད་ནི་ཐོག་མར་མདོ་
ཁམས་པ་ཀརྨ་བསྟན་འཕེལ་གྱི་དངོས་སློབ་མཁར་སྐེད་བསྟན་འཛིན་འཕྲིན་ལས་ཀྱིས་ཕྱག་བཏབ་པ་ནས་ད་བར་
ལོ་བཞི་རྒྱ་ལྷག་གི་ལོ་རྒྱུས་ལྡན། དེ་ཡང་མཁར་སྐེད་བསྟན་འཛིན་འཕྲིན་ལས་དེ་ཉིད་གནས་འདིར་བྱོན་སྐབས་
བླ་མའི་ལུང་བསྟན་ལྟར་གནས་རི་དེ་ཉིད་ནི། ཤྭ་བ་ཡུ་མོ་ཤེའུ་ཆུང་བསྐུམ་པ་འདྲ་བ། ས་སིནྡྷ་ར། ཆུ་འགྲོ་བ་
འདྲེན་པ། བཛྲ་གུ་རུའི་རང་སྒྲ་བསྒྲགས་པ། རྡོ་རྗེ་ཕག་མོའི་གནས་ཁྱད་པར་ཅན་དུ་གཟིགས་པས་ཐུགས་རབ་
ཏུ་འཕྲོག་སྟེ་གནས་རི་འདིའི་ལྟེ་བར་དགོན་པ་ཕྱག་བཏབ་པར་གྲགས། སྐབས་དེར་གཏན་དུ་འདུག་མི་གྲྭ་པ་
བདུན་བརྒྱད་ཙམ་སྒྲུབ་པ་ཉམས་ལེན་ལ་རོལ་བཞིན་བཞུགས། དེའི་སྐུ་ཕྲེང་གཉིས་པ་ཀརྨ་ལུང་རྟོགས་རྒྱ་མཚོ།
སྐུ་ཕྲེང་གསུམ་པ་ནོར་བཟང་ཆོས་རྒྱལ་རྒྱ་མཚོ། སྐུ་ཕྲེང་བཞི་པ་མི་ཕམ་ཆོས་ཀྱི་རྒྱ་མཚོ། རྗེ་དེ་ཉིད་སྐུ་ན་ཆུང་
ངུའི་དུས་སུ་སྲ་མཁྲེགས་རྡོ་ལ་བཞག་པའི་ཞབས་རྗེས་ད་ལྟའང་མཇལ་རྒྱུ་ཡོད། སྐུ་ཕྲེང་ལྔ་པ་ཐོག་ཐུབ་སྤྲུལ་སྐུ་
ནི་ནམ་མཁའ་ནས་སྐུ་སྟེང་དུ་ཐོག་བརྒྱབ་པས། ཐོག་མདའ་དབུ་ཞྭས་བླངས་ཏེ་ན་བཟའ་ཅུང་ཟད་ཚིག་སོང་བ་
ལས་སྐུ་ལུས་ལ་སྐྱོན་ཆག་མེད་པ་སོགས་ཡ་མཚན་ཆེ་བ་ཞིག་བྱུང་བས། མཚན་ཡང་ཐོག་ཐུབ་སྤྲུལ་སྐུ་ཞེས་
ཆགས། སྐུ་ཕྲེང་དྲུག་པ་ངག་དབང་རྣམ་རྒྱལ་རིག་པའི་རྡོ་རྗེ། སྐུ་ཕྲེང་བདུན་པ་མདོ་ཁམས་བསྟན་པའི་རྒྱལ་
%
ཙྪི 165



N
།༽ར་དང་། )
མཚན། སྐུ་ཕྲེང་བརྒྱད་པ་ད་ལྟ་འཚོ་བཞུགས་ཀྱི་ཐར་མཆོག་
རྡོ་རྗེ་བཅས་སྐུ་ཕྲེང་རིམ་བྱོན་རྣམ་པས་གདན་ས་བསྐྱངས་ཏེ་ཕྱིའི་
གཙུག་ལག་ཁང་དང་ནང་གི་སྐུ་གསུང་ཐུགས་རྟེན་སོགས་ཚང་མར་
ཡར་རྒྱས་ཆེན་པོ་བྱུང་ཡོད་ལ། རིག་གནས་གསར་བརྗེའི་སྔོན་
ཙམ་དུ་དགོན་དེར་བླ་གྲྭ་བསྡོམས་བཞི་བཅུ་རྩ་གྲངས་ཡོད་པ་མ་ཟད།
རྒྱུན་དུ་སྒྲུབ་ཁང་ནང་སྒྲུབ་གྲྭ་བ་བདུན་ནས་མ་ཆག་པ་བཞུགས་
རྒྱུ་དང་། གཞན་རྣམས་དུས་མཆོད་ཁག་སྟེ། འབྲུག་ལུགས་ཀྱི་བླ་
མ་མཆོད་པ་དང་། བདེ་མཆོག་གི་སྒྲུབ་པ། མི་འཁྲུགས་པའི་སྒྲུབ་
པ༑ ཕག་མོའི་སྒྲུབ་པ་སོགས་སྒྲུབ་མཆོད་ཁག་དང་། རྒྱུན་དུ་རང་
རང་གི་བསགས་སྦྱངས་སོགས་ལ་འབད་ཅིང་བཞུགས་ཀྱི་ཡོད། ། །
སྐུ་གསུང་ཐུགས་རྟེན་སྐོར། ཕྱག་རྡོར་གྱི་སྐུ་འདྲ་མེ་ཐུབ་ཆུ་ཐུབ་
སངས་རྒྱས་འོད་སྲུང་གི་རིང་བསྲེལ་ཅན། མི་ལ་སྐྲ་སྐྱེས་མ་སོགས་
སྐུ་རྟེན་མང་པོ་དང་། རྒྱལ་བའི་བཀའ་འགྱུར་རིན་པོ་ཆེ་སོགས་
དང་། གསུང་འབུམ་ཁག་སོགས་གསུང་རྟེན་མང་པོ། དེ་བཞིན་
གཏེར་ནས་བཞེས་པའི་མཆོད་རྟེན་ཁྱད་འཕགས་སོགས་ཐུགས་
རྟེན་མང་པོ་བཞུགས། རིག་གནས་གསར་བརྗེའི་སྐབས་དགོན་སྡེ་
གཏོར་བརླག་གཏོང་སྐབས། འབྲུག་པའི་ཆོས་སྲུང་ཇག་པ་མེ་ལེན་
གྱིས་བུད་མེད་གསུམ་དུ་སྤྲུལ་ཏེ་རླུང་དམར་དྲག་པོ་འཚུབ་པ་དང་
ཆབས་ཅིག་དགོན་པའི་ཁང་པ་ཞིག་སྟེ་དགོན་པ་གཏོར་མི་གཙོ་བོ་
གསུམ་དེ་གར་ལམ་སེང་ཤི་སོང་བ་སོགས་ཀྱི་ཤོད་སྲོལ་ཡོད།
རིག་གནས་གསར་བརྗེའི་རྗེས་སུ་སྤྱི་ལོ་༡༩༨༧གྱི་ཡས་མས་
ཙམ་དུ་སླར་ཡང་དེ་སྔོན་དགོན་དེ་གའི་བླ་རྒན་མཆོག་གྲུབ་ལགས་
o སྔར་དགོན་དེ་གའི་གསེར་ཆོས་དང་དངུལ་ཆོས་ཀྱི་ཆ་ཤས་ཙམ། །
༠ ཞབས་རྗེས། །
o བླ་མ་གོང་མའི་ཡང་སྲིད་སྤྲུལ་སྐུ་ཐར་མཆོག་རྡོ་རྗེ།
166 ཁམས་དང་ནག་ཆུ་ཁུལ་གྱི་དགོན་སྡེའི་སྐོར



g
c
།
e@@@@ག་
༠ དེང་སྐབས་གསར་དུ་བཞེངས་པའི་འདུ་ཁང༌།
དང་། སྐལ་བཟང་ལགས་གཉིས་ཀྱིས་གཙོ་བོའི་འགན་འཁུར་འོག་གྲྭ་རྒན་འགའ་དང་། དད་ལྡན་སེར་སྐྱ་ཚོའི་
རྒྱབ་སྐྱོར་འོག་དགོན་པ་སླར་གསོའི་འགོ་ཚུགས་པ་མ་ཟད་གྲྭ་གསར་འགའ་གསོ་སྐྱོང་མཛད། རིམ་བཞིན་བླ་
མ་གོང་མའི་ཡང་སྲིད་བཙལ་འཚོལ་ཞུས་ཏེ་སྤྲུལ་སྐུ་ཐར་མཆོག་རྡོ་རྗེ་དེ་ཉིད་གོང་མའི་ཡང་སྲིད་དུ་ངོས་འཛིན་
ཐོབ་སྟེ་དགུང་ལོ་དགུའི་ཐོག་གོང་མའི་གདན་སར་མངའ་གསོལ། ཁོང་དགུང་ལོ་ནར་སོན་པ་དང་རིམ་བཞིན་
ཡ་ཆེན་དང་། སེར་རྟ་སོགས་ལ་ཕེབས་ཏེ་ཐོས་བསམ་རྒྱ་ཆེར་མཛད་དེ་ལོ་མང་བཞུགས། ཕྱིས་སུ་རང་དགོན་
དུ་ཕེབས་ཏེ་དེ་སྔོན་ཉམས་གསོ་ཞུས་ཟིན་པའི་དགོན་སྡེ་དེ་ཆུའི་འཇིགས་པ་སོགས་འགལ་རྐྱེན་མང་པོ་ཞིག་ལ་
བརྟེན། ད་ལྟའི་ས་ཆ་འདིར་དགོན་པ་གསར་བཞེངས་མཛད་སྐབས་ཁོང་གི་སྦྲ་གུར་སྟེང་འཇའ་ཚོན་སྣ་ལྔ་བཀྲ་
བ་སོགས་རྟགས་བཟང་པོ་བྱུང་བས། དེར་འདུས་སྐྱེ་བོ་ཚང་མས་ཡ་མཚན་དང་བསྔགས་བརྗོད་ཆེན་པོ་མཛད།
ད་ལྟ་ཁོང་ནས་གདན་ས་སྐྱོང་བཞིན་པ་མ་ཟད་གྲྭ་བཙུན་མང་པོ་ཞིག་ཕྱོགས་ཁག་ཏུ་བཤད་གྲྭར་མངགས་ཏེ་མ་
འོངས་པར་རང་དགོན་འདི་བཤད་སྒྲུབ་གཉིས་ལྡན་གྱི་དགོན་སྡེ་ཞིག་བཟོ་རྒྱུའི་ཐུགས་རེ་ཆེན་པོ་གནང་བཞིན་



ཡོད། སྐུ་གསུང་ཐུགས་རྟེན་ཡང་ཕྱག་རྡོར་མེ་ཐུབ་མ་སངས་རྒྱས་འོད་སྲུངས་
ཀྱི་རིང་བསྲེལ་ཅན་དང་། མི་ལ་སྐྱ་སྐྱེས་མ། གཏེར་ནས་བཞེས་པའི་མཆོད་
རྟེན་པུ་རུ་མ་སོགས་རྟེན་རྙིང་པ་མང་པོ་བཞུགས་ཡོད། ད་ལྟ་སྤྲུལ་སྐུ་དེ་ཉིད་
ནས་ཇོ་མོའི་དགོན་པ་ཞིག་ཀྱང་བདག་སྐྱོང་གནང་གི་ཡོད་པ་བཅས་སོ། །
དག ནོ་དེ་གའི་སྤྲུལ་སྐུ་བར་མཆོག་རྡོ་རྗེ་དང་དབུ་ཁྲིད་རྣམ་པའི་གསུང་
རྒྱུན་ལྟར་དག འོ་དེ་གར་སྤྱི་ལོ་༢༠༠༧ལོའི་བླ་སྒྲུཔའི་ཚེས་༢༥ ཉིན་བྲིས།
༠ གཏེར་ནས་བཞེས་བའི་མཆོད་རྟེན་ཕུ་རུ་མ།
168 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



30
གླིང་བསྟན་འཕེལ་མ་དགོན་།།
བསྟན་འཕེལ་མ་དགོན་འོག་མིན་བྱམས་པ་ཆོས་གླིང་གི་ལོ་རྒྱུས་ཉུང་བསྡུས་ཙམ་བརྗོད་པ་ལ། ཐོག་མར་
རྒྱལ་བ་མདོ་ཁམས་པ་ཆེན་པོ་ཀརྨ་བསྟན་འཕེལ་ལ་སྲས་ཀྱི་ཐུ་བོ་མཆོག་རབ་ཏུ་མང་པོ་ཞིག་ཡོད་པ་ལས།
གསེར་གྱི་ཏོག་ལྟར་ཁྱད་དུ་མཛེས་པ་རྒྱ་མཚོ་རྣམ་དགུ་ཞེས་གྲགས་པ་དང་། ཡོངས་གྲགས་སུ་སྟོད་ན་རྒྱ་
མཚོ་རྣམ་གསུམ་དང་། སྨད་མདོ་ཁམས་གླིང་ཕྱོགས་སུ་རྒྱ་མཚོ་རྣམ་བཞི་ཞེས་གྲགས་པའི་ཡ་གྱལ། དཔལ་
རྗེ་བཙུན་བྱམས་པ་མགོན་པོའི་ཡེ་ཤེས་སྒྱུ་མའི་རྣམ་རོལ་དཀོན་མཆོག་རྒྱ་མཚོ་ཞེས་ལུང་རྟོགས་ཀྱི་ཡོན་ཏན་
དུ་མས་ཕྱུག་པ་དེ་ཉིད་ལ། བླ་མས་ལུང་བསྟན་པ་ལྟར། མདོ་ཁམས་གླིང་དཀར་ཡུལ་གྱི་གླིང་རྗེ་ཕུ་ནུ་སུམ་
ཅུའི་རྫོང་གནས་གཟིལ་དིལ་གནམ་ལྕགས་ཐོག་རྫོང་དང་། འབུམ་པ་ཞལ་དཀར་དཔའ་བོའི་ཕ་མཁར་དམར་པོ་
དང་ཉེ་སར། ཚད་མེད་ངོ་ཟེར་བའི་དབེན་ཁྲོད་ན་གནས་བཅས་ཏེ་རེ་ཞིག་སྒྲུབ་པ་མཛད། དེའི་ཚེ་ཚད་མེད་ཨ་
མཁར་རྟོགས་ལྡན་ཞེས་པའི་མཚན་ཡང་གྲགས། ཡུལ་དེའི་མི་དང་མི་མིན་སོགས་དབང་དུ་བསྡུས། དེ་ནས་
ཡུལ་དེའི་ཕྱོགས་དང་མི་རིང་བར། རྒྱལ་དབང་ཨོ་རྒྱན་པདྨའི་སྦས་གནས་རྡོ་རྗེའི་གསང་མཛོད་གནས་བདག་



ཞོ་སེར་གཉན་པོའི་རི་ཞོལ་དུ་སའི་དགེ་མཚན་ཚང་ཞིང་རྟེན་འབྲེལ་ལེགས་འགྲིགས་བྱུང་སྟེ་གནས་དེར་གདན་
ས་ཕྱག་བཏབ། ཐོག་མར་ལྷ་ཁང་བཞེངས་ས་དེར་སྔོན་གླིང་རྗེའི་ཕུ་བོའི་ཞལ་དཀར་གྱི་མཁར་བྱི་རུའི་མདངས་
ལྟར་དམར་བ་ཞིག་ཡོད་པའི་ལོ་རྒྱུས་རླུང་ལྟར་དུ་གྲགས་པས། བླ་མ་དཀོན་མཆོག་རྒྱ་མཚོ་དང་། མཁར་
དམར་པོའི་མིང་གཉིས་གཅིག་ཏུ་འདྲེས་ཏེ་མཁར་དམར་དཀོན་མཆོག་རྒྱ་མཚོ་ཞེས་ཡོངས་སུ་གྲགས། མངོན་
པར་མཁྱེན་པའི་སྐྱེས་ཆེན་དུ་མས་མགྲིན་གཅིག་ཏུ་ཁོང་ཉིད་རྒྱ་ཚ་ཞལ་དཀར་ཀྱི་རྣམ་སྤྲུལ་ཡིན་ཚུལ་སོགས་
ཡང་ཡང་བསྔགས། ཉིད་ཀྱིས་ཀྱང་ཞལ་གྱིས་བཞེས་ཏེ་གྲུབ་རྟགས་མང་པོ་བསྟན།།
དེ་ནས་གདན་ས་འདིར་མཁར་དམར་དཀོན་མཆོག་རྒྱ་མཚོའི་སྐུ་ཕྲེང་རིམ་བྱོན་གྱིས་ལུང་རྟོགས་ཀྱི་བསྟན་
པ་རྒྱ་ཆེར་བསྐྱངས། ཁྱད་པར་དུ་སྐུ་ཕྲེང་དྲུག་པའི་སྐབས་ཀྱི་མཆེད་པོ་འཆི་མེད་རྣམ་རྒྱལ་ནི། གྲུབ་ཆེན་རྒྱ་
ནག་གཅེར་བུའི་རྣམ་སྤྲུལ་དུ་གྲགས་པ། མ་དགོན་སྟ་བཅང་བླ་མ་ཞེས་འབའ་གླིང་ཁ་གཤིས་ཡན་ཆད་དུ་མཚན་
གྱི་སྙན་པ་འཕུར་ཞིང་གདུལ་བྱར་འཕྲིན་ལས་ཤིན་ཏུ་རྒྱས། ཁོང་སྐུ་མཆེད་ཟུང་གི་རིང་ལ། ཆབ་མདོའི་ས་
དབང་ཆེན་མོ་མན་ཆད་དང་། མི་ཉག་རྡོ་ར་ཁྲ་མོ་ཡན་ཆད་དུ་ཆོས་རྒྱུད་ཀྱིས་ཁྱབ་ཅེས་དགོན་པའི་བཅའ་ཡིག་
ལས་གསལ། གྲུབ་རྗེ་འཆི་མེད་རྣམ་རྒྱལ་ཁོང་ནི་གླིང་ཚང་རྒྱལ་པོ་ཆེན་པོ་སོགས་ཆེ་དགུ་གཉན་བརྒྱའི་དབུ་
བླར་གྱུར་ཏེ་བཤད་སྒྲུབ་ལས་གསུམ་གྱིས་བསྟན་དང་འགྲོ་བ་ལ་སྨན་པའི་བྱ་བ་རླབས་ཆེན་མཛད། དེང་སྐབས་
༠གཙུག་ལག་ཁང་གི་ཕྱི་དབྱིབས།
170 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



PSS212STSPSPS25PL
° འདུ་ཁང་གི་ནང་ངོས།
མཁར་དམར་རིན་པོ་ཆེ་སྐུ་ཕྲེང་དགུ་པ་དང་། འཆི་མེད་རྣམ་རྒྱལ་སྐུ་ཕྲེང་གསུམ་པ་ཡིན། གཞན་ཡང་དགོན་
འདིར་མཆོག་སྤྲུལ་གཞན་ཕན་དང་། དགའ་རབ། རྗེ་བཙུན་ཤེས་རབ་འོད་ཟེར། མཁན་རིན་པོ་ཆེ་གྲྭ་དར།
མཁན་ཤེས་རབ། མཁན་འཆི་མེད་རྡོ་རྗེ། མགར་ཟ་བླ་མ། རྟོགས་ལྡན་དྲི་རྒྱལ། རྟོགས་ལྡན་ཚེ་དབང་དངོས་
གྲུབ། བླ་མ་འཇམ་དབྱངས་ཆོས་གྲགས། བླ་མ་ཐར་མཆོག བླ་མ་དངོས་གྲུབ་རྒྱ་མཚོ་སོགས་གྲུབ་བརྙེས་ཀྱི་
སྐྱེས་ཆེན་དུ་མ་བྱོན་ཏེ་སྙིང་པོ་དོན་གྱི་བརྒྱུད་པའི་རིང་ལུགས་ཁོ་ན་བསྐྱངས་ཏེ་བསྟན་པ་ལ་ཞབས་ཏོག་དཔེ་ཟླ་
མེད་པ་མཛད།
དེའི་སྐབས་དགོན་འདིར་ནཱ་རོ་ཆོས་དྲུག་གི་སྒྲུབ་གྲྭ་དང་། བཤད་གྲྭ། བྱམས་ཁང་སོགས་ལྷ་ཁང་ཆེ་ཆུང་
བཅུ་ཙམ། གྲྭ་པ་བརྒྱ་ཕྲག་ལྷག སྒྲུབ་མཆོད་བཅུ་བཞི། སྐུ་གསུང་ཐུགས་རྟེན། མཆོད་ཆས་སོགས་གཞན་
ལ་འགྲམ་ཆུ་ལྡང་མི་དགོས་པ་ཙམ་ཞིག་ཡོད་མོད། དུས་ཕྱིས་འཕོ་འགྱུར་སྣ་ཚོགས་དང་ལྷག་པར་རིག་གསར་
སྐབས་སུ་འཐོར་ཞིག་སོང་བ་ནི་སྤྱི་མཐུན་ལྟར་ལགས། སླར་ཡང་རྒྱལ་བསྟན་ཉི་མའི་འོད་སྣང་ཤར་རིའི་ཕྲག་
ནས་ཕེབས་པའི་ཚེ། མཁར་དམར་བརྒྱད་པ་ཐུབ་བསྟན་པདྨ་འགྱུར་མེད་དམ་དཀོན་མཆོག་རྒྱ་མཚོ་དང་།
འཆི་མེད་སྐུ་རབས་གསུམ་པ་མི་ཕམ་རྣམ་རྒྱལ་བསྟན་འཛིན་གཙོས་བླ་གྲྭ་ཡུལ་སྡེ་ལྷན་ནས་རང་ནུས་གང་ཡོད་
ཀྱིས་དགོན་པ་ཉམས་གསོ་ཅི་ཐུབ་དང་། ནང་རྟེན་རྙིང་པ་དང་གསར་པའི་རིགས་སོགས་ཕྱོགས་ཀུན་ནས་
བསྒྲུབས་ཏེ་མདོ་རྒྱུད་ཀྱི་དགོན་སྡེ་གཞན་རྣམས་ལས་ཀྱང་ཏོག་ཐོན་ཙམ་བྱུང་། འོན་ཏེ་མི་རྟག་དུས་ཀྱི་བུ་མོའི་
ཡོ་ལང་འོག་ནས་གཟུར་དུ་མེད་པ་ཆོས་ཉིད་ཀྱི་རང་གཤིས་ཡིན་པས་ས་སྟག་ལོར་མཁར་དམར་རིན་པོ་ཆེ་ཞི་
བར་གཟིམས་པ་དང་། འཆི་མེད་རྣམ་རྒྱལ་སྐུ་ན་བགྲེས། གཞན་ཡོན་ཏན་དང་འཇོན་ཐང་ཆེ་བའི་རྒན་རབས་



ཕལ་ཆེར་ཡང་ཞིང་དུ་གཤེགས། གྲྭ་བཙུན་ཁག་གཅིག་ནི་རྒྱ་གར་ཚུན་
ཆད་ཀྱི་བཤད་གྲྭ་དག་ལ་ཕེབས་སོང་བས། བར་དེར་དགོན་འདི་ལ་
ཉམས་ཉེས་ཅུང་ཟད་ཐེབས། ད་ལྟར་ཁམས་གསུམ་ཆོས་ཀྱི་རྒྱལ་པོ་
འབྲུག་པ་ཆོས་ཀྱི་མགོན་པོ་དང་། ཡང་དར་བསྟན་པའི་བདག་པོ་དཔལ་
འཁྲུལ་ཞིག་བརྒྱད་པ་རིན་པོ་ཆེའི་བཀའ་དྲིན་བླ་ན་མེད་པའི་འོག་མཁར་
དམར་བརྒྱད་པའི་ཡང་སྲིད་དགུ་པ་རིན་པོ་ཆེ་འཁྲུལ་མེད་རྩོད་བྲལ་ཞིག་
རྩད་ཆོད་དེ་དཔལ་ལྡན་ཆོས་ཀྱི་རྒྱལ་མཚན་དོན་བརྒྱུད་བསྟན་པའི་ཉིན་
བྱེད་དཔལ་བཟང་པོ་ཞེས་མཚན་གྱི་ཅོད་པན་གསོལ་ནས་བསྟན་པའི་
བདག་པོར་མངའ་གསོལ་བ་དང༌། གཞན་ལས་ཁྱད་དུ་འཕགས་པའི་
བསྟན་འཛིན་ཡིན་ཚུལ་སོགས་ཀྱི་དབུགས་དབྱུང་མཛད། ལྷག་པར་
དུ་བླ་མ་རིན་ཆེན་སྐུ་དངོས་ཀྱིས་མཁར་དམར་དགུ་པའི་ཁྲི་འདོན་ལ།
མཎྜལ་ཕུལ་བ་དང་། མངའ་དབང་ཐོབ་རྟགས་གནང་བ་སོགས་ཐུགས་
རྗེས་བསྐྱངས་པ་ནི་བསམ་ཡུལ་ལས་འདས་པ་ཞིག་ཏུ་གྱུར་པ་མ་ཟད།
དེང་ནས་བཟུང་འབྲུག་པ་རང་ལུགས་ཀྱི་སྲོལ་རྒྱུན་བཞིན་མ་དགོན་གྱི་
བསྟན་པ་འཕེལ་རྒྱས་གཏོང་དགོས་པའི་བཀའ་སློབ་ནན་ཆེར་བསྩལ་བ་
ལྟར། མཁར་དམར་རིན་པོ་ཆེ་སྐུ་ན་ཕྲ་བས་སྐུ་ཡོན་སློབ་དགོས་པ་ལས་
བསྟན་པའི་ཁུར་གནས་སྐབས་བཞེས་མི་ཐུབ་ཀྱང་། གྲྭ་དར་མཆོག་
སྤྲུལ་ངག་དབང་དོན་བརྒྱུད་བསྟན་འཛིན་ཚུལ་ཁྲིམས་ནས་དབུ་མཛད་དེ་
བླ་གྲྭ་ལྷན་འཛོམས་ཀྱིས་འབད་པ་ཆེན་པོས་ནཱ་རོ་ཆོས་དྲུག་གི་སྒྲུབ་གྲྭ་
སླར་གསོ་དང་། རྒྱུན་བཞུགས་དང་རྒྱུན་མཆོད། དུས་མཆོད་ཁག་ཀྱང་
རྒྱུན་འཛུགས་མཛད་བཞིན་པ་ལགས། མདོར་ན་ཕྱོགས་གང་གི་ཐད་
ནས་བསྟན་པ་ཡར་རྒྱས་གཏོང་བའི་འཕྲིན་ལས་སྤེལ་དང་སྤེལ་བཞིན་པ་
ལགས་སོ། །ཞེས་པ་འདིའང་བྱ་བ་དུ་མས་མི་ཚེའི་དུས་འདའ་བའི་བན་
འཁྱམས་ཉི་འབུམ་དུ་འབོད་པ་དེས་མ་དགོན་འོག་མིན་བྱམས་པ་ཆོས་
གླིང་ནས་བྲིས་པ་དོན་ཡོད་པར་གྱུར་ཅིག་དགེའོ། །
° མ་དགོན་གྱི་སྤྲུལ་སྐུ་རྣམ་གསུམ།
དག ན་པ་ནས་མཁ་འ ད
ག ༢ ངན
172 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



31
གླིང་བསྟན་འཕེལ་དགོན་ང
ན་མོ་བུདྡྷ་དྷརྨ་སངྒཱ་ཡ། འདིར་གླིང་བསྟན་འཕེལ་དགོན་དཔལ་ཕུན་ཚོགས་བསམ་གཏན་གླིང་གི་ངོ་སྤྲོད་
མདོར་བསྡུས་ཤིག་འབྲི་བ་ལ།
༈ དང་པོ་ཆགས་པའི་ས་བཤད་པ་ནི། དེ་ཡང་གསང་བདག་དངོས་སྣང་ཆོས་མགོན་མི་ཕམ་འཇམ་
དཔལ་རྡོ་རྗེས། འཛམ་གླིང་བྱང་ཕྱོགས་གངས་དཀར་ཕྲེང་མཛེས་ཀྱིས། །ཡོངས་སུ་བསྐོར་བའི་འཕགས་
མཆོག་ཐུགས་རྗེའི་ཞིང་། །དེ་ལས་ཁྱད་འཕགས་མདོ་ཁམས་སྒང་གི་ཆ། །གླིང་ཡུལ་གནས་བཅས་ཞེས་པ་ལྟར།
འཕགས་མཆོག་ཕྱག་ན་པདྨོའི་གདུལ་ཞིང་། རབ་དཀར་གངས་ཀྱི་རི་བོས་མཐའ་ནས་བསྐོར་ཞིང་དྭངས་བསིལ་
ཆབ་ཀྱི་རྒྱུན་བཟང་ཕྱོགས་བཞིར་འབབ་པའི་བོད་གངས་ཅན་ལྗོངས་ལ། སྟོད་ལ་མངའ་རིས་སྐོར་གསུམ། བར་
ལ་དབུས་གཙང་རུ་བཞི། སྨད་ལ་མདོ་ཁམས་སྒང་དྲུག་ཅེས་ས་དུམ་བུ་གསུམ་དུ་གནས་པ་ལས། སྨད་མདོ་
ཁམས་སྒང་དྲུག་གི་ཡ་གྱལ། རྨ་རྫ་ཟལ་མོ་སྒང་ཞེས་བྱ་བ། སྙན་པའི་གྲགས་པ་གླིང་ལྔའི་ཁྱོན་ལ་ལྡིར་བའི་
གླིང་རྗེ་མི་ཡི་ཉི་མ་གེ་སར་སྐྱེས་བུ་དོན་འགྲུབ་སྐུ་འཁྲུངས་ས། གླིང་གེ་སར་གྱི་ཚ་བོ་དགྲ་ལྷ་རྩེ་རྒྱལ་གྱི་གདུང་
བརྒྱུད་དྲི་མ་མེད་པ་གླིང་ཚང་རྒྱལ་པོ་རྒྱལ་རབས་རིམ་བྱོན་གྱིས་དབང་བསྒྱུར་བའི་ས་ཡི་ཆར། ཤེའུ་ཁོག་
ཅེས་སྔར་དེར་ཤེའུ་མང་པོ་རྩེ་ཞིང་རྒྱུ་བའི་གནས་ཡིན་པས་ས་མིང་དེ་ལྟར་ཆགས། སྤང་ལྗོངས་དང་མེ་ཏོག་



སྣ་ཚོགས་ཀྱིས་མཛེས་ཤིང་ས་ཁོད་སྙོམས་པ། མེ་ལོང་ལྟ་བུའི་ངོས་སུ་དགོན་པ་འདི་ཆགས་ཡོད། ས་ཡི་ངོ་
མཚར་གྱི་དཔལ་བརྒྱ་ཕྲག་གིས་མཛེས་པའི་གདན་ས་དེ་ནི་སྡེ་དགེ་རྫོང་བྱང་ཤར་ཕྱོགས་སུ་སྤྱི་ལེ་༢༠༠ཡར་
མར་དང་། གེ་སར་ལྷ་ཁང་ནས་ལྷོ་རུ་སྤྱི་ལེ་གཉིས་ཙམ་སར་ཆགས་ཡོད།
༈ གཉིས་པ་དགོན་པའི་མཚན་དོན། གླིང་བསྟན་འཕེལ་དགོན་དཔལ་དགོན་ཕུན་ཚོགས་བསམ་གཏན་
ཆོས་གླིང་ཞེས་པ་དགོན་འདི་ཡི་མཚན་ཆ་ཚང་ཡིན་ལ། གླིང་ནི་གླིང་རྒྱལ་པོའི་མངའ་འབངས་དང་། བསྟན་
འཕེལ་ལྕགས་མོ་སྤྲུལ་སྐུ་གླིང་རྒྱལ་པོའི་དབུ་བླ་ཡིན་པའི་རྒྱུ་མཚན་དང་། བསྟན་པ་གཉིས་དར་ཞིང་འཕེལ་
བའི་དགོན་པ་ཞེས་པའམ། ཡང་ན། བསྟན་འཕེལ་དགོན་ཐོག་མར་ཕྱག་འདེབས་མཁན་ཀུན་བཟང་རྒྱ་མཚོ་
ལ༑ ཁམས་ཀརྨ་བསྟན་འཕེལ་གྱིས་རང་དང་སྤངས་རྟོགས་མཉམ་པའི་རྒྱུ་མཚན་གྱིས་བསྟན་འཕེལ་ཞེས་པའི་
མཚན་གནང་བ་རེད་ཅེས་གསུང་སྲོལ་ལྟར་ན། སྤྲུལ་སྐུའི་མཚན་དགོན་པ་ལ་བཏགས་པར་མངོན། དཔལ་ཕུན་
ཚོགས་བསམ་གཏན་གླིང་ནི། འཁོར་འདས་ཀྱི་དཔལ་ཕུན་སུམ་ཚོགས་ཤིང་གཙོ་བོ་སྤོང་བ་བསམ་གཏན་གྱི་
གྲྭའམ་ཆོས་གླིང་ཡིན་པའི་རྒྱུ་མཚན་གྱིས་མཚན་དཔལ་ཕུན་ཚོགས་བསམ་གཏན་ཆོས་གླིང་ཞེས་དེ་ལྟར་དུ་
གསོལ་བའོ། །ཡོངས་གྲགས་ལ་བསྟན་འཕེལ་དགོན་ཞེས་འབོད་དོ། ། །
༈ གསུམ་པ་ཆགས་པའི་དུས་བཤད་པ་ནི། ཐོག་མར་ནམ་ཆགས་ནི་གསལ་པོ་མ་ངེས་ལ། ངག་རྒྱུན་ལ་
བསྟན་འཕེལ་དགོན་ཆགས་ནས་ད་བར་མི་ལོ་དྲུག་བརྒྱ་ཙམ་སོང་བ་རེད་ཅེས་གསུངས་སྲོལ་འདུག བསྟན་
འཕེལ་དགོན་རྙིང་ནི་མ་གླིང་ངག་དབང་འབྱུང་གནས་ནས་ད་ལྟ་དགོན་རྙིང་གདོང་ཞེས་གྲགས་པའི་ས་དེར་བཏབ་
ཅིང་། དགོན་གསར་དཔལ་ཕུན་ཚོགས་བསམ་གཏན་གླིང་ནི་བསྟན་འཕེལ་ཀུན་བཟང་རྒྱ་མཚོས་ཕྱག་བཏབ་
པ་ཡིན་ལ། ཞིབ་ཆའི་ལོ་ཚིགས་མ་ངེས་ཀྱང་། གང་ལྟར་ཡང་ཁོང་རྣམ་པ་གཉིས་ཀ་ཁམས་ཀརྨ་བསྟན་འཕེལ་
གྱི་སློབ་མ་ཡིན། ཁམས་ཀརྨ་བསྟན་འཕེལ་ནི་རབ་བྱུང་བཅུ་པའི་ས་སྦྲུལ་ལོར་འཁྲུངས་པས་རབ་བྱུང་བཅུ་པའི་
སྨད་ཙམ་ལ་ཕྱག་བཏབ་པར་མངོན། དེ་ལྟར་ན་དགོན་པ་འདི་ཕྱག་བཏབ་ནས་མི་ལོ་སུམ་བརྒྱ་ལྷག་ཙམ་སོང་བ་
ཡིན་ནོ། ། །
༈ བཞི་པ། དགོན་འདིར་ཕེབས་པའི་སྤྲུལ་སྐུ་རིམ་བྱོན་གྱི་ལོ་རྒྱུས་བཤད་པ་ལ། ཁྲི་འཛིན་དང་པོ། ལྕགས་
མོ་སྤྲུལ་སྐུ་སྐུ་ཕྲེང་རིམ་བྱོན། ཁྲི་འཛིན་གཉིས་པ། ངག་འབྱུང་སྤྲུལ་སྐུའི་སྐུ་རབས་རིམ་བྱོན། ཁྲི་འཛིན་གསུམ་
པ། དབང་ཕྱུག་སྤྲུལ་སྐུ་སྐུ་ཕྲེང་རིམ་བྱོན། ཁྲི་འཛིན་བཞི་པ། འགྱུར་མེད་སྤྲུལ་སྐུ་སྐུ་ཕྲེང་རིམ་བྱོན། ཁྲི་འཛིན་
ལྔ་པ། སྟོན་པ་སྤྲུལ་སྐུ་སྐུ་ཕྲེང་རིམ་བྱོན། ཁྲི་འཛིན་དྲུག་པ། རིག་འཛིན་སྤྲུལ་སྐུ་སྐུ་རབས་རིམ་བྱོན། ཁྲི་
འཛིན་བདུན་པ། ཐུགས་མཆོག་སྤྲུལ་སྐུ་སྐུ་རབས་རིམ་བྱོན། ཁྲི་འཛིན་བརྒྱད་པ། བཤད་སྒྲུབ་སྤྲུལ་སྐུ་སྐུ་
རབས་རིམ་བྱོན། དགུ་པ། ཌཱ་ཀི་མ་རྣམ་གཉིས་ཀྱི་སྐུ་རབས་རིམ་བྱོན་དང་བཅས་པ་ལས།
174 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



དང་པོ་ལྕགས་མོ་སྤྲུལ་སྐུ་སྐུ་ཕྲེང་རིམ་བྱོན་ནི། དེ་ཡང་ཁོང་གི་སྐྱེས་རབས་སྔོན་མ་རྣམས་ནི། ཨ་འཛོམ་
འབྲུག་པ་འགྲོ་འདུལ་དཔའ་བོ་རྡོ་རྗེས་མཛད་པའི་སྐུ་ཕྲེང་གསོལ་འདེབས་ལས་ཇི་སྐད་བྱུང་བ་བཞིན། བསྐལ་
བཟང་ཞིང་འདིར་རཏྣ་མཛེས་པའི་མེ་ཏོག་གི་སྐུ་ཡི་སྐྱེ་བ་བཞེས་ཤིང་། དེ་ནས་ཐུབ་པའི་དབང་པོའི་སྤྱན་སྔར་
བོ་དྷི་ཀ་ར་སྟེ་བྱང་ཆུབ་འབྱུང་གནས་དང་། ཨོ་རྒྱན་གྱི་སློབ་དཔོན་ཆེན་པོ་པདྨ་འབྱུང་གནས་ཀྱི་སྤྱན་སྔར་རྗེ་
འབངས་ཉེར་ལྔའི་ཡ་གྱལ་སངས་རྒྱས་ཡེ་ཤེས་དང་། གྲུབ་ཆེན་བརྒྱད་ཅུའི་ནང་ཚན་ཕག་ཚང་པ་སྟེ་ཡན་ལག་
མེད་པའི་རྡོ་རྗེ། ལྟ་ན་སྡུག་པའི་ཞིང་ཁམས་སུ་གཡུ་ཐོག་ཡོན་ཏན་མགོན་པོ། གངས་ཅན་གྲུབ་བརྒྱའི་གཙུག་
རྒྱན་དབང་ཕྱུག་གཞད་པ་རྡོ་རྗེའི་སྤྱན་སྔར་ངན་རྫོང་སྟོན་པ་བྱང་ཆུབ་རྒྱལ་པོ། གླིང་རྗེ་གེ་སར་རྒྱལ་པོའི་སྐབས་
སུ་སྟག་རོང་ཉ་ཚ་ཨ་བསྟན་རྣམས་སུ་སྐུ་ཡི་སྐྱེ་བ་བཞེས་ཤིང་། དེ་ནས་རིམ་བཞིན་བསྟན་འཕེལ་བའི་མཚན་
གྱིས་མཛེས་པའི་སྐྱེ་བའི་ཕྲེང་བ་བར་མ་ཆད་པ་བྱོན་པ་ལས། །
སྐུ་ཕྲེང་དང་པོ། བསྟན་འཕེལ་ཀུན་བཟང་རྒྱ་མཚོ་མཆོག་ནི། རབ་བྱུང་དགུ་པའི་ནང་ཟླ་སྨད་མ་དགོན་
དགོན་པའི་ཉེ་དྲུང་དུ་སྐུ་བལྟམས། ཁམས་ཀརྨ་བསྟན་འཕེལ་རིགས་བདག་ཏུ་བསྟེན་ཏེ། མདོ་རྒྱུད་མན་ངག་
ཐམས་ཅད་བུམ་པ་གང་བྱོའི་ཚུལ་དུ་གསན། དེ་དག་ཀྱང་ཐོས་པ་ཙམ་དུ་མ་བཞག་པར་དབེན་གནས་རྣམས་
སུ་ཉམས་སུ་བླངས་པས་ཕྱག་རྒྱ་ཆེན་པོའི་རྟོགས་པ་མངོན་དུ་གྱུར། ཕྱོགས་དང་རིས་སུ་མ་ཆད་པའི་གདུལ་
བྱ་རྣམས་ལ་དམ་པའི་ཆོས་ཀྱི་འཁོར་ལོ་བར་མེད་དུ་བསྐོར། མ་གླིང་ངག་དབང་འབྱུང་གནས་ནས་བསྟན་འཕེལ་
དགོན་གྱི་དབང་ཆ་ཡོངས་རྫོགས་ཁོང་ལ་ཕུལ། ཁོང་གིས་ཤེའུ་ཁོག་ཏུ་དགོན་པ་གསར་དུ་བཏབ། ཕྱི་གཙུག་
ལག་ཁང་། ནང་དགེ་འདུན་གྱི་སྡེ། སྤང་བླང་གི་མཛད་འཕྲིན་དར་རྒྱས་སུ་བྱུང་། འདིའི་སྔོན་ལ་བསྟན་འཕེལ་
དགོན་སྔོན་མ་དེ་ལ་བསྟན་འཕེལ་དགོན་གྱི་མཚན་ཡོད་མེད་མ་ངེས་ཀྱང་། ཁོང་གི་སྐབས་ནས་དགོན་གསར་
དེ་ཡི་མིང་ལ་བསྟན་འཕེལ་དགོན་དུ་གྲགས། ཐུན་མོང་གྲུབ་པའི་རྟགས་མཚན་མང་དུ་མངའ། མཐར་ངོ་མཚར་
དང་བཅས་སྐུ་གཤེགས།
སྐུ་ཕྲེང་གཉིས་པ། ཨོ་རྒྱན་དགེ་ལེགས་བསྟན་འཛིན་མཆོག་ནི། ཁམས་པ་ངག་དབང་ཀུན་དགའ་བསྟན་
འཛིན་མཆོག་ནས་འཁྲུལ་མེད་བཀའ་ལུང་གནང་བ་བཞིན། རྫ་ཁོག་ཏུ་ཡབ་ལྷ་མགོན་དང༌། ཡུམ་ཀླུ་མཚོ་
གཉིས་ཀྱི་སྲས་སུ་སྐུ་བལྟམས། དགུང་ལོ་ཆུང་དུས་ནས་དམ་པའི་རང་རྟགས་མངོན་དུ་གྱུར། འཁྲུངས་ནས་
ཟླ་གཅིག་ཙམ་ལ་རྒོད་ཐང་དཀར་ཞིག་མཁར་རྩེ་རུ་གནས་པ། རྒོད་ཀྱིས་གསེར་སྐྱུགས་པས་གསེར་འབུམ་
བཞེངས་པ་ཕྱིས་སུ་ཡང་མཇལ་རྒྱུ་ཡོད། དགུང་ལོ་གསུམ་གྱི་སྟེང་ཕ་བོང་ལ་ཞབས་རྗེས་བཞག འབྲི་ཀློག་
སོགས་ལ་མཐར་ཕྱིན་པ་སྦྱངས། དེ་ནས་ཚེ་རབས་ནས་འབྲེལ་བའི་བླ་མ་ཁམས་པ་ངག་དབང་ཀུན་དགའ་
བསྟན་འཛིན་མཉེས་པ་གསུམ་གྱིས་བསྟེན་ཅིང་ཉམས་ལེན་མཛད་པས་རྟོགས་པ་མངོན་དུ་གྱུར། ཨོ་རྒྱན་རིན་



o མགོན་པོ་ཚེ་དཔག་ཏུ་མེད་པ།
པོ་ཆེའི་ཞལ་གཟིགས། ༧གོང་ས་ཐམས་ཅད་མཁྱེན་པ་བསྐལ་བཟང་རྒྱ་མཚོས་ལུང་བྱང་དང་སྐུ་ཚབ་བྱེ་མ་
ཨ་ཀྲོང་གནང་། ཁམས་པ་ངག་དབང་ཀུན་དགའ་བསྟན་འཛིན་གྱི་ཕྱག་བཞེས་ཐུགས་སྒྲུབ་ལ་ཁོང་གི་དག་སྣང་
གིས་ཟུར་བརྒྱན་པ་ཚེས་བཅུ་དག་སྣང་མ་ཞེས་ཡོངས་སུ་གྲགས། ཁོང་ནི་བཟོ་ཡི་རིག་པའི་གནས་ལ་ཧ་ཅང་
མཁས་པས། ཁོང་གི་བཟོ་རྩལ་ཁྱད་དུ་འཕགས་པའི་བྲིས་འབུར་འཐགས་སུ་བཏགས་པའི་དངོས་པོ་མང་པོ་
དེང་སང་ཡང་མཇལ་རྒྱུ་ཡོད། ཕྱོགས་དང་རིས་སུ་མ་ཆད་པའི་གདུལ་བྱ་རྣམས་ལ་དམ་པའི་ཆོས་ཀྱི་འཁོར་ལོ་
བསྐོར་ཞིང་མཐར་ངོ་མཚར་གྱི་ལྟས་དང་བཅས་ཏེ་སྐུ་གཤེགས།
176 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



ྋསྒྲོལ་ལྗང་འདོད་པ་ཀུན་སྟེར།
སྐུ་ཕྲེང་གསུམ་པ། མི་ཕམ་གྲུབ་མཆོག་ཉིམའམ་ལྕགས་མོ་སྤྲུལ་སྐུ་མཆོག་ནི། ཁམས་སྤྲུལ་སྐུ་ཆོས་ཀྱི་
ཉི་མ་མཆོག་གི་འཁྲུལ་བྲལ་གྱི་བཀའ་ལུང་ཇི་བཞིན། འཁྲུངས་ཡུལ་མགོ་ལོག་ལྕགས་མོ་ཚང་ཞེས་པར་སྐུ་
འཁྲུངས་པས་དེ་ཕྱིན་སྐུ་ཕྲེང་རྣམས་ལ་ལྕགས་མོ་སྤྲུལ་སྐུ་ཞེས་གྲགས། དགུང་ལོ་ཆུང་དུས་ནས་དམ་པའི་ཆོས་
ལ་གསན་བསམ་མཛད། ཁམས་སྤྲུལ་རིན་པོ་ཆེ་བསྟན་འཛིན་ཆོས་ཀྱི་ཉི་མ་དགུང་གྲངས་ཉི་ཤུ་སྐབས་བསྟན་
འཕེལ་དགོན་དུ་ཕེབས། དེ་སྐབས་འབྲུག་པའི་དབང་ལུང་མང་དུ་གསན། སི་ཏུ་ཆོས་འབྱུང་ལས་དབང་ཁྲིད་
ལུང་མང་པོ་གསན། སྒྲུབ་པ་ལ་ཞོལ་བས་རྟོགས་པ་མངོན་དུ་གྱུར། གླིང་རྒྱལ་པོའི་དབུ་བླ་མཛད། མཐར་ངོ་
མཚར་གྱི་ལྟས་དང་བཅས་ཏེ་སྐུ་གཤེགས། །
སྐུ་ཕྲེང་བཞི་པ། མི་ཕམ་ཀུན་བཟང་འཆི་མེད་ནི། ཁམས་སྤྲུལ་བསྟན་འཛིན་ཆོས་ཀྱི་ཉི་མས་ངོས་འཛིན་ཇི་
ལྟར་གནང་བ་བཞིན། སེར་ཤུལ་རྫོང་ཁོང་ཀོང་ས་ཚང་ལ་འཁྲུངས། སྐུ་ན་ཆུང་དུས་ནས་དམ་པའི་རང་གཤིས་
ལྷན་སྐྱེས་སུ་མངའ། རིགས་ཀྱི་བདག་པོ་ཁམས་སྤྲུལ་སྒྲུབ་བརྒྱུད་ཉི་མ་དང་། ཨ་འཛོམ་འབྲུག་པ་འགྲོ་འདུལ་
དཔའ་བོ་རྡོ་རྗེ། རྫོགས་ཆེན་རིན་པོ་ཆེ་སོགས་མཁས་གྲུབ་ཀྱི་བླ་མ་མང་དུ་བསྟེན་ནས་ཟབ་ཆོས་མང་དུ་གསན་



ཏེ་བསྒོམས་པས་ཕྱག་རྫོགས་ཀྱི་རྟོགས་པ་མངོན་དུ་གྱུར། འཕོ་བ་གྲུབ་པའི་རྟགས་མཚན་ཐུན་མོང་མ་ཡིན་པ་
མང་དུ་མངའ། མཛད་པ་འཕྲིན་ལས་རྒྱ་ཆེར་ལྡན་ཀྱང་དགུང་གྲངས་ཆུང་ངུའི་སྟེང་སྐུ་གཤེགས། །
སྐུ་ཕྲེང་ལྔ་པ། རྒྱལ་སྲས་འཕྲིན་ལས་རྣམ་རྒྱལ་ནི། འགྱུར་མེད་གནམ་ལྕགས་རྡོ་རྗེ་དང་། སི་ཏུ་རིན་པོ་ཆེ།
གཙང་པ་གྲུབ་ཆེན་རྣམས་དགོངས་མཐུན་ངོས་འཛིན་གནང་བ་བཞིན། གླིང་རུ་ཡར་གླིང་དཔོན་རྒན་ཚང་ལ་
ངོ་མཚར་བའི་ལྟས་བཟང་དང་བཅས་ཏེ་སྐུ་བལྟམས། དགུང་ལོ་ཆུང་ངུའི་དུས་ནས་གསེར་ཁྲི་ལ་མངའ་གསོལ་
ཞིང་ཡི་གེ་འབྲི་ཀློག་སོགས་ལ་ལེགས་པར་སྦྱངས། དགུང་ལོ་བཅུ་ནས་མཁན་པོ་ངག་དབང་སྙན་གྲགས་ནས།
སུམ་རྟགས། མངོན་བརྗོད། སྒྲ་དང་སྙན་ངག རྩིས་སོགས་ལ་གསན་སྦྱོང་མཐར་ཕྱིན་པ་མཛད། དགུང་ལོ་
བཅུ་བཞིའི་སྟེང་འགྱུར་མེད་གནམ་ལྕགས་རྡོ་རྗེ་དང༌། ངག་འབྱུང་སྤྲུལ་སྐུ་རྣམ་གཉིས་ཀྱི་མདུན་ནས་སྔོན་འགྲོ་
བསགས་སྦྱོང་གི་རིམ་པ་ནས་བཟུང་དཔལ་ལྡན་འབྲུག་པའི་ལུགས་ཀྱི་དབང་ལུང་མང་པོ་གསན། དེ་སྐབས་
དག་པའི་གཟིགས་པ་མཐའ་ཡས་པ་མངའ། དགུང་གྲངས་བཅོ་ལྔའི་ཐོག་ཁམས་སྒར་དུ་ཕེབས། ཁམས་སྤྲུལ་
བདུན་པ་མི་ཕམ་སངས་རྒྱས་བསྟན་འཛིན་རིགས་བདག་ཏུ་བསྟེན་ནས། འབྲུག་ལུགས་སྐོར་སྒྲུབ་ཐབས་རྒྱ་
མཚོ་སོགས་གསར་རྙིང་དཀྱིལ་འཁོར་རབ་འབྱམས་རྒྱ་མཚོ་དབང་ལུང་ཁྲིད་སོགས་གསན་བསམ་སྒོམ་པ་
མཛད་པས་སྲས་ཀྱི་ཐུ་བོ་རུ་གྱུར། དགུང་ལོ་བཅུ་བདུན་ནས་ཞེ་ཆེན་བསྟན་གཉིས་དར་རྒྱས་གླིང་དུ་ཕེབས་
ནས་དམ་ཆོས་ལ་གསན་བསམ་མཛད་པས་མཁྱེན་རབ་ཀྱི་རྩལ་རྫོགས། ཞེ་ཆེན་ཀོང་སྤྲུལ་རིན་པོ་ཆེ་ལས།
ལམ་ཟབ་རྫོགས་པ་ཆེན་པོ་སྔོན་འགྲོ་དང་དངོས་གཞི་ཆ་ཚང་དང་། གཞན་ཡང་བཀའ་གཏེར་རྒྱ་མཚོའི་ཕ་རོལ་
དུ་ཕྱིན། རྩ་གསུམ་རབ་འབྱམས་རྒྱ་མཚོའི་བསྙེན་སྒྲུབ་རྣམས་མཐར་ཕྱིན་པ་མཛད། མངོན་མཁྱེན་ཐོགས་
མེད་དུ་མངའ་བས་ཐམས་ཅད་དད་པའི་གནས་ལ་བཀོད། དམ་ཆོས་འདུལ་བའི་ཕྱག་ལེན་གཞིར་བཟུང་ནས་
དགོན་པ་སྐྱོང་བས་བསྟན་པའི་མིག་རྒྱན་དུ་གྱུར། གྲུབ་པའི་རྟགས་མཚན་མཐུན་སྣང་དུ་མངའ་བས་མི་དཔོན་
ཆེ་དགུ་རྣམས་ཀྱིས་ཞབས་ནས་བཏུད། ཐུན་མོང་གི་དད་ལྡན་ལ་གཞན་སེམས་མཁྱེན་ཅིང་། སྐྱེ་རྟགས། ཚེ་
ཚད། སྔོན་གནས་རྗེས་དྲན། མ་འོངས་འབྱུང་འགྱུར་བཅས་མངོན་སུམ་མ་འདྲེས་གཟིགས་པའི་ལུང་བསྟན་
ཀུན་ངོ་མཚར་ཁྱད་ཆོས་ལྡན་པ་ཁོ་ནའོ། །ཉིད་ཀྱི་གདུལ་བྱར་གྱུར་པའི་སློབ་ཚོགས་རྣམས་བརྩེ་ཆེན་གྱིས་
རྗེས་སུ་བཟུང་སྟེ་སོ་སོའི་འདོད་པ་བཞིན་ཆོས་ཀྱི་བདུད་རྩིའི་གྲུ་ཆར་བསྙིལ། སོ་སྐྱེའི་བློ་ཁ་ཆོས་ལ་དཀྲི་ཕྱིར་
ཐབས་མཁས་གནང་སྟེ། ཆོས་བློ་སྙིང་གི་གདུང་བ་འཇོམས་བྱེད་བདུད་རྩིའི་གཏེར་ཆེན་བདེ་ཆེན་རང་གྲོལ་
རྩོམ་གནང་། གཞན་ཡང་བླ་མ་ཀུན་བཟང་གིས་བསྐུལ་ངོར། ཐུགས་རྗེ་ཆེན་པོའི་བསྒོམ་བཟླས་བདེ་ཆེན་གྲོང་
འཇུག་མཛད་པ་སོགས་ཞལ་གདམས་ཐོར་བུའི་རིགས་དུ་མ་མཆིས་སོ། །སྒྲུབ་གྲྭ་བ་ལ་སྔོན་འགྲོ་དངོས་གཞི་
རྣམས་ཟབ་ཁྲིད་བསྩལ། ཞིབ་པར་སྒྲུབ་གྲྭའི་སྐོར་ལས་རྟོགས་པར་འགྱུར། སྟོན་དང་བསྟན་པ་གཉིས་བསྔགས་
178 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



དམ་ཆོས་འདུལ་བ་རིན་པོ་ཆེ་རྩིས་སུ་མཛད་ནས་ཉིད་ཀྱིས་རབ་བྱུང་བསྙེན་རྫོགས་དུ་མ་གནང་ཞིང་། གྲྭ་
ཆུང་རྣམས་ལ་སློབ་གྲྭ་རྒྱུན་འཛུགས་དང་། དཀྱིལ་འཁོར་འདོན་ཆོག་རྣམས་རྒྱུགས་ལེན་གནང་ནས་གཟེངས་
བསྟོད་སོགས་མཛད། གཞན་ལས་སྣེ་རྣམས་སོ་སོའི་ཕྱག་ལེན་དགོས་རིགས་དང་། གདངས་དབྱངས་བཅའ་
གཤོམ། འབུད་དཀྲོལ། གར་འཆམ། ཐིག་རྡུལ་ཚོན་སོགས་གནད་སྨིན་གསལ་གཟིགས་ཀྱི་བཀའ་དྲིན་
བསྐྱངས། སྐུ་ཉིད་ཀྱིས་སྐུ་འཆམ་གནང་ཞིང་གར་དགུའི་ཉམས་ཚང་ཞིང་ཀུན་ཡིད་དད་སྤྲོ་འཕེལ་བའི་གནས་ལ་
བཀོད། གཞན་ཡང་ལོ་རེ་བཞིན་ལོ་ཐོ་དང་གླང་རྩིས་གནང་། མཆོད་ཡོན་འབྲེལ་བའི་ཡུལ་སྡེ་རྣམས་ཀྱི་འདོད་
མོས་བཞིན་གསོན་གཤིན་གང་ཡིན་ཡང་གནད་སྨིན་སྒྲུབ་ཆོག་གནང་། དེ་སྐབས་ལྐོག་གྱུར་མངོན་མཁྱེན་
གསང་ལུང་ཤི་གསོན་ལ་སྐྱེ་རྟགས་དང་ཚེ་ཚད་སོགས་གནང་བར་དོན་ཐོག་ཏུ་འབྱོར་བ་ཁོ་ནའོ། དཔེར་མཚོན་
ཙམ་ཞུས་ན། ཉིན་ཞིག་འབྲོག་པ་ཆོས་དར་གྱིས་ཚེ་ཚད་ཞུས་པ་ན་ཉིན་བདུན་ལས་མེད་པར་གསུངས། ཡིད་
མ་ཆེས་སྐད། ཉིན་ལྔ་ཡི་ནང་དགྲ་དང་འཕྲད་དེ་ལྔ་ལམ་དུ་གྱུར། དེ་དང་ཉིན་གཅིག་ལ་མི་སུམ་ཅུ་འཆི་འགྲོ་བ་
སོགས་ཚེ་ཚད་གནང་སྐབས་སུ་ཡང་ཡིད་ཆེས་མི་བྱེད་པ་རྗེས་སུ་དུས་འཁྲུགས་སྐབས་མི་སུམ་ཅུ་དེ་མཉམ་དུ་
ལྔ་ལམ་དུ་སོང་། གཞན་ཡང་དགེ་རྩེ་དཔོན་བཙན་ཁྲུང་གིས་སྒྲུབ་པ་རྟགས་ཐོན་ཞིག་ཞུས་པ་ན། ཡང་དགེ་མི་
འགྱུར་གཏེར་ཆོས་ཚེ་སྒྲུབ་ཀྱི་སྒོ་ནས་ཚེ་མདའ་སྔར་ལས་སོར་ལྔ་ཙམ་རིངས་པར་བསྲིངས་པར་མཛད། གཞན་
ཡང་འཕོ་བ་གནང་སྐབས་རྟགས་ཐོན་ཁོ་ན་གནང་། དགུང་གྲངས་ཉེར་གསུམ་ཐོག་ལ་ཨ་འཛོམ་འབྲུག་པ་རིན་
པོ་ཆེ་ནས་གླིང་རྒྱལ་ཕུན་ཚོགས་དགེ་ལེགས་རབ་བརྟན་གྱི་སྲས་མོ་ཡུམ་དུ་བཞེས་པའི་སྐབས། སྡེ་གླིང་གི་
ཆེ་དགུ་དུ་མའི་དབུས་འབེལ་གཏམ་གནང་ནས་ལེགས་བཤད་དགའ་སྟོན་གྱིས་འདུས་ཚོགས་ཡོངས་ངོམ་ཞིང་
ཚིམས་པར་མཛད། བཤད་སྒྲུབ་ཀྱི་སྡེ་སྤེལ་བ་ལ་ཤིན་ཏུ་ཐུགས་ཁུར་ཆེར་བཞེས། བཤད་གྲྭ་རྒྱུན་འཛུགས་
གནང་ཞིང་སྐུ་ཉིད་ཀྱིས་སློབ་ཁྲིད་གནང་བ་སོགས་གཟིགས་སྐྱོང་ཞལ་བཀོད་འཐུས་ཚང་གནང་བར་མཛད།
དགུང་གྲངས་ཉེར་གཅིག་སྐབས་ཁམས་སྤྲུལ་དོན་བརྒྱུད་ཉི་མ་ཁྲི་འདོན་གནང་། ཁམས་སྤྲུལ་དང་ལྷན་དུ་ཆོས་
མགོན་རིན་པོ་ཆེའི་མདུན་ནས་འབྲུག་ལུགས་སྐོར་ཆ་ཚང་དབང་ལུང་སོགས་མནོས་ནས་སྟབས་ཅིག་བསྙེན་
རྫོགས་ཀྱང་ཞུས། དེ་ནས་བཟུང་དགེ་འདུན་ཚོགས་ལ་དམ་ཆོས་འདུལ་བ་ལྟར་ཕྱག་སྲོལ་དག་གཙང་གི་བཅའ་
ཁྲིམས་གནང་ཞིང་གཞི་གསུམ་གྱི་ཕྱག་བཞེས་ཆད་མེད་བྱུང་བ་མཛད། ལོ་དུས་སྒྲུབ་མཆོད་ཆད་མེད་སྒྲིགས་
ལམ་ཀུན་སྤྱོད་རྣམས་དག་བཤེར་གསར་འཛུགས་གནང་། ངག་འབྱུང་སྤྲུལ་སྐུ་དང་། འགྱུར་སྤྲུལ། སྟོན་སྤྲུལ་
སོགས་ངོས་འཛིན་ཐུགས་རྟགས་མཁྱེན་བརྩེ་དང་རྫོགས་ཆེན་རིན་པོ་ཆེ་སོགས་ནས་འཁྲུལ་བྲལ་དགོངས་
མཐུན་བྱུང་བས། ལུགས་སྲོལ་བཞིན་འཐུས་ཚང་ཁྲི་སྟོན་སོགས་མཛད། དབུས་ལྷ་ལྡན་དུ་མཆོད་མཇལ་
གནས་གཟིགས་ཀྱང་ཕེབས། དེ་སྐབས་སུ་ཚོགས་མཆོད་མཎྜལ་སོགས་གནད་སྨིན་གནང་། སྨིན་གྲོལ་གླིང་དུ་



༠ རྗེ་བཙུན་མ་སྒྲོལ་དཀར་ཡིད་བཞིན་འཁོར་ལོ། ༠ ཡེ་ཤེས་མགོན་པོ་ཕྱག་བཞི་པ།
ཞེ་ཆེན་རབ་འབྱམས་སྣང་མཛད་གྲུབ་པའི་རྡོ་རྗེ་ནས་རིན་ཆེན་གཏེར་མཛོད་གནང་སྐབས་སྐུ་སྙུང་བ་ན། གསོལ་
སྨན་སོགས་གང་གིས་མ་ཕན་པར་བསྟན་སྤྲུལ་ཉིད་ཆེད་དུ་གདན་ཞུས་བཞིན་ཞབས་རིམ་གནང་བས་སྙུང་གཞི་
དྭངས། འཕན་པོའི་རི་ལ་མེ་ཤོར་བ་དང་འཕྲད། ཀུན་ནས་ཅི་བྱ་མེད་པར་གྱུར། སྐུ་ཉིད་ལ་སྐྱབས་འཇུག་ཞུས་
པ་ན། ཐུགས་གཏད་སྤྱན་གྱིས་གཟིགས་སྟངས་གནང་ཙམ་གྱིས་མེ་རང་ཞིར་གྱུར། ཀུན་ངོ་མཚར་དད་པའི་
གནས་ལ་བཀོད། གཞན་ཆུ་ཆེན་བརྒལ་བ་ལ་གྲུ་པ་མི་ཁོམ་བྱས་པས། གནོད་མེད་དུ་ཕ་རོལ་དུ་སྐུ་འཁོར་
ཀུན་ཕྱིན་པར་གྲུ་པས་འགྱོད་བཤགས་ཕུལ། བྱང་ལམ་དུ་ཏྲེ་ཧོར་བླ་མ་སོགས་ལ་ཟབ་དོན་གདམས་ངག་ལྷུག་
པར་བསྩལ། རང་དགོན་དུ་ཕེབས་ནས་ངག་འབྱུང་སྤྲུལ་སྐུ། འགྱུར་སྤྲུལ། སྟོན་སྤྲུལ། རིག་འཛིན་སྤྲུལ་སྐུ།
ཐུགས་མཆོག་རྣམས་ལ་རང་ལུགས་འབྲུག་པའི་སྨིན་དབང་སོགས་ཉིན་ལྟར་ཆགས་མེད་སྐུ་ངལ་ལ་མ་བལྟོས་
པར་དབང་ལུང་ཆ་ཚང་གནང་། མཆོག་སྤྲུལ་རྣམས་ལ་ཞབས་བརྟན་གསོལ་འདེབས་དང་ཞལ་གདམས་སོགས་
ཀྱང་གསུངས་སོ། །དེ་ནས་ཞེ་ཆེན་རབ་འབྱམས་སྣང་མཛད་གྲུབ་པའི་རྡོ་རྗེ་རང་དགོན་དུ་གདན་ཞུས་མཛད་ནས་
རིན་ཆེན་གཏེར་མཛོད་ཀྱི་དབང་ལུང་ཆ་ཚང་སྟོན་འཁོར་ཡོངས་རྫོགས་ཀྱིས་གསན། དངོས་འབུལ་དང་མཎྜལ་
རྒྱས་བཤད་ཉིད་ཀྱིས་གནང་། ཐུགས་དམ་ཉམས་བཞེས་ཀྱི་བསྙེན་སྒྲུབ་གུར་དྲག་མཛད་སྐབས། ཐུགས་དམ་
180 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



གུར་དྲག་ཞལ་ཐང་མེ་འབར་མ་གསུང་བྱོན། ཆོས་སྐྱོང་བྲན་བཞིན་འདུ་ཞིང་མ་བཅོལ་འཕྲིན་ལས་སྒྲུབ་པའི་
རྟགས་མཚན་མངོན་གསལ་གྱུར། སྐབས་ཤིག་སྒར་པ་བླ་བྲང་ནས་གསང་ལུང་ཞུས་ཚེ། འབུམ་དག་ཚར་ཞིག་
དགོས་འདུག་པས་ཨ་མཆོད་གང་དྲག་གདན་ཞུས་གྱིས་གསུངས་པ་བཞིན། བསྟན་སྤྲུལ་དང་ཨ་མཆོད་ལྷན་
དག་ཚར་གསུང་སྐབས། མཆོག་སྤྲུལ་ཉིད་ཀྱིས་འབུམ་པོད་དྲུག་དག་མྱུར་སྒྲོས་གཙང་ཕུན་སུམ་ཚོགས་པའི་
སྒྲ་དྲུག་འགྱུར་གྱི་དབྱངས་སྙན་འཇེབས་ལྡན་པས་ཇི་ཙམ་ཉན་ཡང་དེ་ཙམ་དད་སྤྲོ་འཕེལ་བའི་ཡ་མཚན་ལྡན་
པའོ། །དུས་འགྱུར་ལུང་བསྟན་ཡང་ཡང་གསུངས་ཀྱང་སྤྱི་མཐུན་བཞིན་བྲོས་བྱོལ་དུ་ཕེབས་དགོས་བྱུང་ནས།
མཐར་ཨ་ཁོད་སློབ་སྦྱོང་ཁང་དུ་ཕེབས་དགོས་བྱུང་ཞིང་ཟླ་བ་ཁ་ཤས་ནས་འདན་མ་རྫོང་དུ་ཕེབས་དགོས་པའི་
ལུང་བསྒྲགས་ཀྱང་། ཉིད་ཀྱིས་མི་བྱོན་པའི་གསུང་ཐག་ཆོད་ཅན་གནང་། ཀུན་གྱིས་མི་བྱོན་ན་ཁྲིམས་འགལ་
དུ་འགྲོ་བས་མ་གྱོན་ཐབས་མེད་ཞུས་སྟབས། དེ་ལྟར་བྱ་གསུངས་རྟ་ལ་ཆིབས་ཏེ་ཕེབས་པ་ན། སྐུ་སྙུང་བ་
སོགས་གང་ཡང་མེད་པར་དགུང་གྲངས་ཞེ་བཞི་རབ་བྱུང་བཅུ་དྲུག་པའི་ས་ཁྱི་སྤྱི་ལོ་༡༩༥༨ལོར་རང་དབང་ཐོབ་



པའི་ངང་ཚུལ་གྱིས་ཞི་བ་ཆོས་ཀྱི་དབྱིངས་སུ་སྐུ་གཤེགས། སྐུ་སྤུར་ཆིབས་ཐོག་ནས་མ་ལྷུང་བར་ཀྲོང་ངེར་ཆུ་
ཚོད་ཕྱེད་ཙམ་དེ་གར་རང་ལམ་དུ་ཕེབས། ཡར་གྲོང་སྐལ་ལྡན་ནས་སྐུ་གདུང་རང་ཁྱིམ་དུ་གདན་དྲངས། རང་
དགོན་གནས་ཚུལ་གཏམ་ངན་ཐོས་འཕྲལ་མྱ་ངན་གྱིས་མནར་ཞིང་སྡུག་བསྔལ་གྱི་རྒྱ་མཚོར་ལྷུང་། ཅི་བྱ་འདི་
བྱེད་མེད་པའི་ངང་རེ་ཞིག་ལུས། དེ་ནས་རང་དགོན་དུ་གདན་དྲངས་ཏེ་ཕྱག་ལེན་ནོར་མེད་བཞིན་འཐུས་ཚང་
དུ་མཛད་ཅིང་། སྐུ་སྤུར་ཆུང་དུ་འགྲོ་བ་སོགས་ངོ་མཚར་ཁྱད་ཆོས་ལྡན་པ་མཐུན་སྣང་དུ་གྲུབ་པ་སོགས་རྒྱས་
པ་རང་དགོན་སྤྲུལ་སྐུ་དཔལ་ལྡན་ངག་དབང་འཇིགས་མེད་ཆོས་ཀྱི་རྒྱ་མཚོ་ནས་མཛད་པའི་རྣམ་ཐར་མདོར་
བསྡུས་དཔལ་བེའུའི་འཛུམ་ཕྲེང་ལས་རྟོགས་པར་བྱའོ། །མདོར་ན་ལུགས་གཉིས་ཀྱི་སྒོ་ནས་ཐུགས་བརྩེ་ལྷོད་
མེད་གནང་སྟེ་ཡུལ་དགོན་གཉིས་ལ་བཀའ་དྲིན་བསྐྱངས། གཞན་ཡང་བསྟན་སྤྲུལ་སྐུ་ཉིད་ཀྱིས་ཤངས་ཐ་གསོལ་
ཞིང་ཤངས་ཕྱིས་དྲེག་པ་རིལ་བུ་བྱས་ནས་དད་ལྡན་རྣམས་ཀྱི་བྱིན་རྟེན་རྩ་ཆེན་བྱེད་ཅིང་རིལ་བུ་འཕེལ་བ་དང་།
Oགསར་དུ་བཞེངས་པའི་བཤད་གྲྭ་ལྷ་ཁང་།
-IEETIFIEL
182 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



རིམས་ནད་འགོག་པ་སོགས་ངོ་མཚར་ཁྱད་ཆོས་ལྡན།
སྐུ་འཕྲེང་དྲུག་པ། འཕྲིན་ལས་ཀུན་ཁྱབ་ནི། སྡེ་དགེ་རྫོང་ཨོན་ཐོག་ཤང་ཡར་གླིང་རིན་ཆེན་གླིང་དུ་ཡབ་
ཚེ་སྟོབས་དང་ཡུམ་ཨ་ཚེ། གླིང་མཐིལ་མི་རྒྱུད་གྲོང་སྨད་ཚང་སར་རབ་བྱུང་བཅུ་དྲུག་ཆུ་གླང་སྤྱི་ལོ༡༩༧༣ལོ་
བོད་ཟླ་༤པའི་ཚེས་༡༥ ཉིན་སྐུ་འཁྲུངས། སྐུ་འཁྲུངས་ཐ་མག་ནས་དམ་པའི་རང་གཤིས་ལྷན་སྐྱེས་མངའ། བྱ་
སྤྱོད་རྣམས་དབང་བསྐུར་བ་དང་། ཆོས་བཤད་པའི་ཚུལ་སོགས་མཛད། རྨི་ལམ་ཤིན་ཏུ་གསལ་བས་གང་
གསུངས་ཐམས་ཅད་མངོན་དུ་གྱུར། ཡིན་ན་ཡང་ཕྱིས་སྐྱེས་མ་སྐུ་འདས་པའི་རྗེས་བཙོག་གྲིབ་ཧ་ཅང་ཆེན་
པོ་ཕོག བྱམས་མགོན་སི་ཏུ་དང་ཚབ་ཚ་སྒྲུབ་རྒན་བརྒྱད་པ་ཀརྨ་སེངྒེ་རྣམ་གཉིས་ཀྱི་འཁྲུལ་བྲལ་ཡེ་ཤེས་ཀྱི་
གཟིགས་པ་ཇི་བཞིན་༡༩༨༣ལོ་ཟླ་༡༡ཚེས་༨ཉིན་ངོས་འཛིན་གནང་སྟེ་མཚན་ཀརྨ་ཡེ་ཤེས་འགྱུར་མེད་དགེ་
ལེགས་དར་རྒྱས་འཕྲིན་ལས་ཀུན་ཁྱབ་ཅེས་བསྩལ། བསྟན་འཕེལ་དགོན་གྱི་གྲྭ་སྐུ་ཀུན་བཟང་རིག་འཛིན་དང་
གྲྭ་གཞན་ཞིག་འཁྲུལ་བྲལ་གྱི་ཡང་སྲིད་རྙེད་པའི་ཆེད་ཁྱིམ་རེ་རེ་བཞིན་རྟགས་ཡིག་དང་མཐུན་ཤོས་ཀྱི་བྱིས་པ་
རྣམས་ཐོ་བཀོད་ནས་ཡོང་བའི་སྐབས། ཁོང་ལམ་བར་དུ་ར་འཚོ་ཞིང་བཞུགས་ཡོད་པས། ཐག་རིང་ནས་ཁོང་
རྣམ་གཉིས་ཕེབས་པ་མཐོང་བས་ཐུགས་ལ་བརྗོད་མི་ཤེས་བའི་དགའ་བ་དང་ལྷན་དུ་ཁོང་རྣམས་རང་ཉིད་འཚོལ་
དུ་ཡོང་བ་ཐུགས་ལ་མཁྱེན་ནས་རྩར་འགྲོ་འདོད་ཀྱང་ལུས་རྟེན་འདི་ལ་ཕན་ཚུན་ངོ་མི་ཤེས་པས་འགྲོ་ནི་མ་ཕོད།
དེ་ནས་ཁོང་རྣམ་གཉིས་རིན་པོ་ཆེའི་ཁྱིམ་དུ་ཕེབས་ནས་སྤྲུལ་སྐུའི་དགུང་སྙིང་དང་ལོ་གྲངས་སོགས་དྲིས་ནས་
ཐོ་ནང་བཀོད་པར་མཛད། དེ་སྐབས་ཁོང་གི་སེམས་ལ་བརྗོད་མི་ཤེས་པའི་སྐྱོ་བ་དང་དགའ་བ་མཉམ་དུ་འདྲེས།
འོན་ཀྱང་ད་དུང་སྤྲུལ་སྐུ་ཡིན་མིན་ནི་སུས་ཀྱང་མི་ཟེར། ཉིད་ཀྱིས་ང་ལྕགས་མོ་སྤྲུལ་སྐུའི་སྐྱེ་སྤྲུལ་ཡིན་གསུངས་
ཀྱང་ཁྱིམ་མི་ནས་འཕྱ་དགོད་སོགས་བྱས་ནས་སྣང་མེད་བྱས་འདུག ལྕགས་མོ་གོང་མ་ནས་ཞབས་དྲུང་ཀུན་
བཟང་རིག་འཛིན་ལ་ཁྲིམས་ཁང་ནས་ཁོ་བོ་ས་སྐྱ་དགོན་དུ་དགུང་གྲངས་བརྒྱད་སྐབས་གྲྭ་པ་མཛད་གནང་བའི་
མཚན་གནང་གི་མ་འོངས་གསལ་བར་ལུང་བསྟན་གནང་བ་གྲུབ། དེ་སྐབས་སྟོན་སྤྲུལ་བདུན་པ་ངེས་དོན་རྣམ་
རྒྱལ་གྱིས་ན་བཟའ་སྐུ་ཁྲུས་དང་མཎྜལ་རྒྱས་བཤད་སོགས་གཙོ་བོ་གནང་། གསེར་ཁྲི་ལ་མངའ་གསོལ་གྱི་
མཛད་སྒོ་རྒྱ་ཆེན་འཐུས་ཚང་བྱས་པ་མ་ཟད། ཕེབས་བསུ་ཡང་ཤང་ཁག་གསུམ་དང་། གཞན་ཞེ་ཆེན། ཆུ་
ངོགས་སོགས་འབྲུག་དགོན་ཁག་གསུམ་རྫ་པ་བཅས་ཕེབས་བསུ་རྒྱ་ཆེ། དགོན་འདིའི་གྲྭ་རྒན་རྣམས་ཀྱིས་
བསྟན་སྤྲུལ་འདི་ཉིད་ཀྱི་ཞལ་དབྱིབས་དང་ཐུགས་གཤིས་བཅས་སྐུ་གོང་མ་དང་ཤིན་ཏུ་མཚུངས་པ་འདུག སྐུ་
གོང་འོག་གཉིས་ཀྱི་སྐུ་པར་མཉམ་དུ་བཞག་ཚེ་ངོས་ཟིན་ནོར་གྱི་འདུག་ཅེས་གསུངས། ཀློག་སློབ་ཀུན་བཟང་
རིག་འཛིན་ནས་ཆོས་སྤྱོད་དང་དཀྱིལ་འཁོར་སོགས་ལེགས་པར་བསླབས། དིལ་མགོ་མཁྱེན་བརྩེ་རིན་པོ་ཆེའི་
མདུན་ནས་འདོད་འབྱུང་བུམ་བཟང་དང་། རྫོང་གསར་མཁྱེན་བརྩེའི་མདུན་ནས་སྙིང་ཐིག་ཡ་བཞི་ལྗགས་ལུང་



མནོས། དགུང་གྲངས་བཅུ་བདུན་ལ་ཞེ་ཆེན་བཤད་གྲྭའི་ནང་བཞུགས་ཏེ་ཨ་རིག་མཁན་བསོད་ཚེའི་མདུན་
ནས་ཀུན་དཔལ་སྤྱོད་འཇུག་དང་། ཡོན་ཏན་རྒྱ་མཚོའི་མཛོད་འགྲེལ། མི་ཕམ་ཤེར་འགྲེལ་ཀེ་ཏ་ཀ གཞན་
དགའི་མཆན་འགྲེལ། བྱམས་ཆོས་སྡེ་ལྔ་སོགས་གསན། དགུང་གྲངས་བཅོ་བརྒྱད་ཡས་མས་ནས་འཁྲུག་རྩོད་
ཀྱི་འཁོན་པ་བཟླུམ་ཞིང་ཞི་བདེ་ལྷིང་འཇགས་ཀྱི་མཛད་འཕྲིན་གནང་། དགུང་གྲངས་ཉེར་གཅིག་ནས་དགོན་
པའི་ལས་རིམ་གྱི་གཙོ་འགན་བཞེས་ཤིང་དགོན་བདག་རྒན་པའི་མཚན་འཛིན་ཐོག་ཕྱག་ལས་གནང་བཞིན་
པའོ། །རྗེ་འདི་ཉིད་ནི་རང་ལུགས་ཀྱི་སྔོན་འགྲོ་བསགས་སྦྱང་དང་། རྩ་གསུམ། གུར་དྲག་ཀི་ལ་ཡའི་བསྙེན་
མཚམས་མཛད། རིགས་བརྒྱའི་ཁྱབ་བདག་ནང་ཆེན་༧ཨ་ལྡེ འུ་རིན་པོ་ཆེའི་མདུན་ནས་དགེ་ཚུལ་དང་དགེ་
སློང་གི་སྡོམ་པ་ཞུས། མ་ཟད་བྱང་ཆུབ་སེམས་སྡོམ་དང་དཔལ་ལྡན་འབྲུག་པའི་བཀའ་སྲོལ་ཐུན་མིན་གྱི་སྨིན་
གྲོལ་སྐོར། སྒྲུབ་ཐབས་སྐོར་ལྔ། འཕྲལ་དགོས་ཆོས་བཞི། སྒྲུབ་ཐབས་རྒྱ་མཚོ་སོགས་དང་། སྙིང་པོ་དོན་
གྱི་གདམས་ངག་རྣམས་དམིགས་བསལ་ཞལ་ཁྲིད་ཐོབ་ཅིང་། ཚབ་ཚ་སྒྲུབ་སྤྲུལ་བརྒྱད་པ་ཀརྨ་སེངྒེ་ལས་ངེས་
༠ སླར་གསོ་གནང་བཞིན་པའི་འདུ་ཁང་གི་ནང་ངོས།
184 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



ä
dpo
ཏོ།མཎིཔདྨེཧཱུཾ
11
geཏཁ5
དོན་ཕྱག་རྒྱ་ཆེན་པོ་རྒྱལ་བ་རང་བྱུང་རྡོ་རྗེའི་སྙིང་གཏམ་ཚིག་གཅིག་མ་དང་རྡོ་རྗེ་འཆང་ཐུང་མའི་ཁྲིད་སོགས་
མནོས། ས་སྐྱ་གོང་མ་རིན་པོ་ཆེའི་མདུན་ནས་གྲུབ་མཐའ་ཀུན་འབྱུང་། ཀླུ་ལྡིང་མཁན་རིན་པོ་ཆེ་དང་སྨིན་
གླིང་ཁྲི་ཆེན་སོགས་ནས་སྨིན་དབང་སོགས་མནོས། སྤྱི་ལོ་༡༩༨༧ལོར་རང་དགོན་དུ་ཕེབས་ཤིང་དེ་ནས་དར་
རྩེ་མདོར་སི་ཁྲོན་ཞིང་ཆེན་བོད་ཡིག་སློབ་གྲྭར་ལོ་གཅིག་ལྷག་ཙམ་རིག་གནས་དང་ནང་དོན་རྣམས་ལ་གསན་
སྦྱོང་མཛད། དགུང་གྲངས་ཉེར་དགུ་ལ་རྒྱལ་ཁབ་དང་སྡེ་དགེ་རྫོང་ཆོས་ལུགས་ཅུས་ནས་སྤྲུལ་སྐུའི་ལག་ཁྱེར་
ཕུལ། རྒྱ་གར། ཐེ་ཝན་སོགས་སུ་ཕེབས་ནས་ལོ་ཕྱེད་ཙམ་དད་ལྡན་རྣམས་ཀྱི་འདོད་མོས་བཞིན་བཀའ་དབང་
སོགས་བསྩལ། སླར་དགོན་དུ་ཕེབས་ནས་དགོན་པའི་བཤད་གྲྭ་གཙུག་ལག་ཁང་དང་། གྲྭ་ཁང་རྟེན་བརྟེན་པ་
དང་བཅས་པ་སྒྲུབ་པ་གནང་། བཤད་གྲྭ་བ་མཁན་སློབ་ལྔ་བཅུ་ཙམ་དང་བཤད་གྲྭ་ཆུང་བར་གྲྭ་ལྔ་བཅུ་བཅས་
ལ་གསོལ་ཕོགས་སོགས་ཆ་ཚང་ལྕགས་མོ་སྤྲུལ་སྐུ་ཉིད་ཀྱིས་མཛད། གཞན་ཡང་དགོན་གཞུང་གི་ལྷ་ཁང་རྙིང་པ་
ཞིག་གསོ་དང་རྒྱ་སྐྱེད་གནང་སྟེ་གཙུག་ལག་ཁང་ཀ་བ་བདུན་ཅུ་ཅན་ཞིག་བཞེངས་གནང་བཞིན་ཡོད་པ་མ་ཚད།
གངས་ལྗོངས་ཁམས་ཀྱི་བྱ་རུང་ཁ་ཤོར་ཞེས་པའི་མཆོད་རྟེན་ཆེན་པོ་ཞིག་བཞེངས་ཟིན་པ་དང་། གཞན་ཡང་སྡེ་
དགེ་རྫོང་སྲིད་གྲོས་ཨུ་ཡོན་དང་། སྡེ་དགེ་རྫོང་ནང་བསྟན་མཐུན་ཚོགས་ཀྱི་དྲུང་ཡིག་ཆེན་མོའི་འགན་བཞེས་
གནང་བ་སོགས་མཛད་འཕྲིན་རྒྱས་བཞིན་བཞུགས་སོ། །



ཁྲི་འཛིན་གཉིས་པ། ངག་འབྱུང་སྤྲུལ་སྐུའི་སྐུ་རབས་རིམ་བྱོན་ནི། འཕགས་པའི་ཡུལ་དུ་གྲུབ་ཆེན་ས་ར་ཧ་
པ༑ གླིང་གེ་སར་གྱི་སྐབས་སུ་མདའ་བསྣུན་དཔའ་བོ། དེ་ནས་རིམ་བཞིན་ངག་འབྱུང་སྤྲུལ་སྐུ་སྐུ་རབས་རྣམས་
ཕེབས་པ་ཡིན་ལ། འདི་ཡི་སྐུ་རབས་དང་པོ། དཔལ་ཆེན་རྒ་ལོ་དང་དུས་མཉམ་ཡིན། དེ་ནས་སྐྱེ་སྲིད་ཁ་ཤས་
ཕེབས་ཀྱང་མཚན་མི་གསལ། ཁམས་ཀརྨ་བསྟན་འཕེལ་གྱི་སྐབས་སུ་མར་གླིང་ངག་དབང་འབྱུང་གནས། དེ་
ནས་རིམ་བཞིན་གྲུབ་དབང་དཀོན་མཆོག་ལེགས་ལྡན། གཞན་ཕན་མཐའ་ཡས། བློ་གྲོས་རྣམ་རྒྱལ། ད་ལྟ་
ཞལ་བཞུགས་པའི་མི་ཕམ་བསྟན་འཛིན་ཕྲིན་ལས་རྣམས་སོ། ། །
ཁྲི་འཛིན་གསུམ་པ། དབང་ཕྱུག་སྤྲུལ་སྐུའི་སྐུ་རབས་རིམ་བྱོན་ནི། སྐུ་ཕྲེང་དང་པོ་དཀར་ཆོས་བླ་མ། སྐུ་
ཕྲེང་གཉིས་པ་དང་གསུམ་པའི་མཚན་མི་གསལ། སྐུ་ཕྲེང་བཞི་པ་བསོད་ནམས་དབང་ཕྱུག སྐུ་ཕྲེང་ལྔ་པ་
མཚན་མི་གསལ། སྐུ་ཕྲེང་དྲུག་པ་བཀྲ་ཤིས་ད་ལྟ་ཞལ་བཞུགས་པའོ། ། །
ཁྲི་འཛིན་བཞི་པ། འགྱུར་མེད་སྤྲུལ་སྐུའི་སྐུ་རབས་རིམ་བྱོན་ནི། དེ་ཡང་སྔོན་གྱི་དུས་སུ་དཔའ་བོ་ནུས་
ལྡན་རྡོ་རྗེ། དབུས་པ་མི་འགྱུར། རོང་ཨུར་ནག་མཐུ་སྟོབས་ནུས་ལྡན་འགྱུར་མེད། ཉི་མ་མཆོག་ལྡན། ཚལ་
པའི་ཤཱཀྱ་འོད། ཀོང་པོ་ཆོས་ཀྱི་བློ་གྲོས། ཤྭ་ར་ཡེ་ཤེས་རྡོ་རྗེ་སོགས་སུ་སྐྱེ་བ་བཞེས་ཤིང་། དེ་ནས་བསྟན་
འཕེལ་དགོན་དུ་སྤྲུལ་སྐུ་ཕྲེང་རིམ་བྱོན་རྣམས་ཕེབས་པ་ཡིན་ལ་དེ་ཡང་། སྐུ་ཕྲེང་དང་པོ་འགྱུར་མེད་གནམ་
ལྕགས་རྡོ་རྗེ། སྐུ་ཕྲེང་གཉིས་པ་མཐུ་སྟོབས་ནུས་ལྡན་འགྱུར་མེད། སྐུ་ཕྲེང་གསུམ་པ་གཞན་ཕན་རྣམ་རྒྱལ།
སྐུ་ཕྲེང་བཞི་པ་འགྱུར་མེད་རྒྱ་མཚོ་ད་ལྟ་ཞལ་བཞུགས་བཞིན་པའོ། །
ཁྲི་འཛིན་ལྔ་པ། སྐུ་ཕྲེང་དང་པོ་གྲུབ་ཆེན་རྡོ་རྗེ་གྲགས། སྐུ་ཕྲེང་གཉིས་པ་ཚུལ་ཁྲིམས་སྙིང་པོ། སྐུ་ཕྲེང་
གསུམ་པ་མཁས་གྲུབ་རིན་ཆེན། སྐུ་ཕྲེང་བཞི་པ་རྟོགས་ལྡན་ཤེས་རབ། སྐུ་ཕྲེང་ལྔ་པ་གྲུབ་མཆོག་ལེགས་
མགོན། སྐུ་ཕྲེང་དྲུག་པ་གཞོན་ནུ་བློ་གྲོས། སྐུ་ཕྲེང་བདུན་པ་ངེས་དོན་རྣམ་རྒྱལ་ད་ལྟ་ཞལ་བཞུགས་བཞིན་
ཁྲི་འཛིན་དྲུག་པ། རིག་འཛིན་སྤྲུལ་སྐུའི་སྐུ་རབས་རིམ་བྱོན་གྱི་མཚན་ཐོ། སྐུ་ཕྲེང་དང་པོ་བླ་མ་རིག་འཛིན།
སྐུ་ཕྲེང་གཉིས་པ་སངས་རྒྱས་བསྟན་འཛིན། སྐུ་ཕྲེང་གསུམ་པ་མི་ཕམ་བསྟན་པའི་རྒྱལ་མཚན་ད་ལྟ་ཞལ་
བཞུགས་བཞིན་པའོ། ། །
ཁྲི་འཛིན་བདུན་པ། ཐུགས་མཆོག་སྤྲུལ་སྐུའི་སྐུ་རབས་རིམ་བྱོན། སྐུ་ཕྲེང་དང་པོ་ཐུགས་མཆོག་རྡོ་རྗེ།
སྐུ་ཕྲེང་གཉིས་པ་འགྱུར་མེད་རྡོ་རྗེ། སྐུ་ཕྲེང་གསུམ་པ་མི་ཕམ་སྒྲུབ་བརྒྱུད་རྒྱ་མཚོ་ད་ལྟ་ཞལ་བཞུགས་བཞིན་
པའོ། །
ཁྲི་འཛིན་བརྒྱད་པ། བཤད་སྒྲུབ་སྤྲུལ་སྐུའི་སྐུ་རབས་རིམ་བྱོན། སྐུ་ཕྲེང་དང་པོ་སྔ་མ་ཚེ་དབང་། གཉིས་པ་
པའོ། །
186 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



བཤད་སྒྲུབ་འོད་ཟེར་ད་ལྟ་ཞལ་བཞུགས་བཞིན་པའོ། །
མཁའ་འགྲོ་མ་ཀུན་བཟང་ཆོས་སྒྲོན་གྱི་སྐུ་རབས་རིམ་བྱོན་གྱི་མཚན་ཐོ། སྐུ་ཕྲེང་དང་པོ་མཁའ་འགྲོ་ཀུན་
བཟང་ཆོས་སྒྲོན། གཉིས་པ་ཟླ་བ་སྒྲོལ་མ། དེའི་ལྕགས་མདུད་སྤྲུལ་སྐུ་དང་། སྲས་མོ་ཕྲིན་ལས་དབང་མོ། སྐུ་
ཕྲེང་གསུམ་པ་ཤེས་རབ་ཆོས་སྒྲོན་ད་ལྟ་ཞལ་བཞུགས་སོ། །
བསྟན་འཕེལ་ཡབ་སྲས་རྣམས་ཀྱིས་བཤད་སྒྲུབ་བསྟན་པའི་སྙིང་པོ་ཇི་ལྟར་སྤེལ་བའི་ཚུལ་ནི། དེ་ཡང་ཕྱིས་
སུ་དོན་བརྒྱུད་དཔལ་ལྡན་འབྲུག་པའི་རིང་ལུགས་ཟླ་བྲལ་མདོ་སྟོད་སྨད་སོགས་ནས་མ་ཧཱ་ཙི་ནའི་བར་ཁྱབ་
པའི་འཕྲིན་ལས་རྒྱལ་ཐབས་ཆེན་མོ་ལ་མངའ་དབང་འབྱོར་བ་ནི་མདོ་ཁམས་པ་ཀརྨ་བསྟན་འཕེལ་ཡབ་སྲས་
རྣམས་ཡིན་ཞིང་
། མདོ་ཁམས་པའི་རྣམ་ཐར་ལས་རྗེ་བླ་མའི་འཕྲིན་ལས་ཤར་ཕྱོགས་མདོ་ཁམས་སྒང་དྲུག་ནས་
རྒྱ་ཡུལ་གྱི་བར་དུ་སྤེལ་བར་ལུང་གིས་བསྐུལ། གདུལ་བྱ་དུས་ལ་བབས་པས། དད་འདུས་ཀྱི་སློབ་ཚོགས་
བགྲང་དཀའ་བ་རྣམས་ལ་ཐུན་མོང་དང་ཐུན་མིན་ཆོས་ཀྱི་འཁོར་ལོ་རྒྱ་ཆེན་བསྐོར་བས་ཉིན་མཚན་ཁོར་ཡུག་
ཏུ་འདས། ཁྲིད་བཏབ་ཚད་ལ་ཡོན་ཏན་སྣ་རེ་མེད་པ་མེད་ཅིང་། འགའ་རེ་ཆོས་རར་སླེབས་པ་ཙམ་གྱིས་སྒོམ་
ཉམས་སྐྱེས་པ་མང་དུ་བྱུང་ཞིང་འགྲོ་དོན་འཁོར་བ་དོང་སྤྲུགས་ཀྱིས་སློབ་ཆེན་བསྐྱངས། བསླབ་པ་གསུམ་གྱིས་
རྒྱུད་གྲོལ་བའི་དགེ་འདུན་རྣམས་ཐུགས་རྗེ་ཆེན་པོའི་བུམ་སྒྲུབ་དང་། རིགས་འདུས་མགོན་པོའི་བསྙེན་སྒྲུབ་
ཁོར་ཡུག་ཏུ་སྐྱོང་བ་བྱོན། སྦྱང་ཡོན་བཅུ་གཉིས་ལ་གནས་པའི་ཁམས་དབུས་རྒྱ་འཇང་གི་སློབ་མའི་ཚོགས་
རྣམས་རིའི་སུལ་དང་། བྲག་གི་ཁུང་ཐམས་ཅད་ལ་ཁྱབ་པ་ཙམ་བྱུང་བ་ལོ་རྒྱུས་ཁུངས་ལྡན་ཡོད་པ་ལ་དེང་གི་ཆ་
ལ་ས་གནས་སོ་སོའི་སྒྲུབ་གནས་དང་དགོན་ཆུང་རྣམས་ལོ་རྒྱུས་བག་ལ་ཞར། འོན་ཀྱང་ལོ་རྒྱུས་དྲི་མེད་བྱེད་
ན་བསྙོན་མེད་འཕྲིན་ལས་རྒྱས་པ་རྟོགས། རྗེ་མདོ་ཁམས་པའི་ཐུགས་སྲས་མཆོག་གྱུར་ཟླ་བརྒྱུད་འདི་ཉིད་ལ་
རྒྱ་མཚོའི་མཚན་འཆང་བཞི་བྱུང་བ་ལས་བསྟན་འཕེལ་ཀུན་བཟང་རྒྱ་མཚོ་མཆོག་ནས། གནས་མཆོག་དབེན་
རི་སྣ་ཁུང་གདོང་ལ་བཀའ་གདམས་གོང་མའི་ཐུགས་བཅུད་ཕུགས་ནོར་བཅུའི་ནང་གསེས་བློ་ཕུགས་ཆོས་ལ་
བཏད། ཆོས་ཕུགས་སྤྲང་ལ་གཏད། སྤྲང་ཕུགས་ཤི་ལ་གཏད། ཤི་ཕུགས་གྲོག་སྟོང་སྐམ་པོ་ལ་གཏད་ཅེས་
པའི་གཏད་ས་བཞི་པོ་མཐའ་འཁྱོལ་བའི་མཛད་རྣམ་ལྡན་ཞིང་། ཁྱད་ཆོས་ཐུན་མིན་ཟབ་ལམ་ནཱ་རོའི་ཆོས་དྲུག་
དང་གྲོལ་ལམ་ཕྱག་རྒྱ་ཆེན་པོ་རྩལ་བཏོན་གནང་ནས་ཉམས་བཞེས་མཛད་དེ་སྒྲུབ་སྡེ་འབུར་དུ་དོད་པ་སྒྲུབ་
གནས་སྣ་ཁུང་གདོང་དང་། སྒྲུབ་གནས་གཡའ་མ་ལུང་། ནམ་མཁའ་ཁྱུང་རྫོང་ངམ་ཡང་དབེན་བདེ་ཆེན་མཁའ་
འགྲོའི་གསང་མཛོད་བཅས་སྒྲུབ་སྡེ་ཁྱད་འཕགས་མཆིས་སོ། ། །
དེང་གི་ཆར་ཡང་མཁན་པོ་འགའ་ལོ་མང་གསན་བསམ་གནང་ནས་དམ་པ་གོང་མའི་རྣམ་ཐར་གྱིས་བརྒྱན་
ཅིང་འདོད་ཆུང་ཆོག་ཤེས་མཛད་ནས་སྒྲུབ་པ་ཁོ་ན་གནང་ནས་བཞུགས་ཡོད། དེ་ནས་ད་ལྟའི་དགོན་པའི་



༠ བསྟན་འཕེལ་དགོན་པའི་སྒྲུབ་གྲྭ་ཁང་།
གཡས་ཕྱོགས་སུ་སྒྲུབ་སྡེ་གསར་འཛུགས་གནང་ནས་སྒྲུབ་བླ་བདུན་ཙམ་བཞུགས་པའི་སྒྲུབ་ཁང་ཞིག་ཡོད་
འདུག ཉམས་བཞེས་ཀྱི་ཟབ་གསང་གདམས་ངག་གི་བཀའ་སྲོལ་ནི། ཁྱད་པར་ལྟ་བ་གཙོ་བོར་སྟོན་པ་གདམས་
ངག་ཕྱག་རྒྱ་ཆེན་པོ། སྒོམ་པ་གཙོ་བོར་སྟོན་པ་ནཱ་རོ་ཆོས་དྲུག སྤྱོད་པ་གཙོ་བོར་སྟོན་པ་གདམས་ངག་འབྱུང་
བ་རོ་སྙོམས། ཀུན་ལ་གཅེས་པའི་གདམས་ངག་ལམ་ཟབ་བླ་མ་སྒྲུབ་པའི་སྐོར་དང་། གཞན་ཡང་བསྟན་འཕེལ་
ལྔ་པས་སྒྲུབ་གྲྭ་བ་ལོ་གསུམ་ཟླ་གསུམ་ལ་ཉམས་ལེན་གྱི་རིམ་པ་ལོ་དང་པོ་ལ་སྔོན་འགྲོ་ཐུན་མོང་གི་བློ་སྦྱང་
དང་། ཐུན་མིན་བསགས་སྦྱང་གི་རིམ་པ་རྣམས་ཟབ་ཁྲིད་དང་ལྗགས་ལུང་བསྩལ། ལོ་གཉིས་པར་བླ་མ་མཆོད་
པའི་སྨིན་དབང་། ཡི་དམ་བདེ་མཆོག་གི་དབང་། ཡུམ་བཀའ་ཕག་མོའི་དབང་། ཡང་ཟབ་སྤྱི་འདུས་བཅས་
སྨིན་བྱེད་ཀྱི་དབང་། གྲོལ་བྱེད་ཀྱི་ཁྲིད། རྒྱབ་རྟེན་གྱི་ལུང་བསྩལ། དེ་དག་བསྙེན་སྒྲུབ་འགྲོ་ངེས་མཛད། ལོ་
གསུམ་པར་ཐབས་ལམ་ནཱ་རོའི་ཆོས་དྲུག རྩ་ལུང་ཐིག་ལེའི་བགེགས་སེལ་ཞིང་ཡོན་ཏན་བསྐྱེད་པར་བྱེད་པའི་
ཟབ་མོ་ལུས་ཀྱི་འཁྲུལ་འཁོར་ཁམས་སྒར་གྱི་བཀའ་སྲོལ་འཆུག་མེད་དང་། ཟབ་ལམ་ཕྱག་ཆེན་ལྷན་ཅིག་སྐྱེས་
པའི་ཡེ་ཤེས་ངོ་སྤྲོད་པའི་དངོས་གཞི་ཟབ་དོན་རྒྱ་མཚོའི་ཁྲིད་སོགས་བསྩལ། བསྟན་འཕེལ་ལྔ་པས་གནང་
བའི་ལྗགས་རྩོམ་བླ་མ་རྒྱང་འབོད་མོས་གུས་སྙིང་གི་གཟེར་འདེབས། བླ་མའི་རྣལ་འབྱོར་ཚོགས་མཆོད་སྨོན་
ལམ་དང་བཅས་པ་ཡེ་ཤེས་དཔལ་འབར། དཔལ་འཁོར་ལོ་སྡོམ་པ་ལྷན་ཅིག་སྐྱེས་པའི་ཆོ་ག སྙན་བརྒྱུད་
ཡུམ་བཀའ་ཕག་མོ་ལྷན་ཅིག་སྐྱེས་པའི་སྒྲུབ་ཐབས། ཕྱག་རྒྱ་ཆེན་པོའི་དོན་བསྡུས་མ་རིག་མུན་སེལ་བཅས་
188 ཁམས།ང་ནག་ཆུ་ཁུལ་གྱི་དགོན་སྡེའི་སྐོར།



སོ༑ །རིག་གནས་གསར་བརྗེའི་སྔོན་ལ་དགོན་པ་ལ་གནོད་སྐྱོན་ཆེར་བྱུང་མེད། འོན་ཀྱང་ཚབས་ཆེ་བ་སྤྱི་ལོ་
༡༩༦༦ལོར་རྟེན་གསུམ་སོགས་གཏོར་སྐྱོན་ཆེན་པོ་བྱུང་བས་མང་ཆེ་བ་རྩ་མེད་ལྟ་བུར་གྱུར་འདུག དེ་དང་
དུས་མཚུངས་ལོ་རྒྱུས་ཀྱི་རྒྱུ་ཆ་ཡི་གེ་དང་དེ་འབྲེལ་ཀུན་ཕལ་ཆེར་རྩ་མེད་དུ་སོང་ངོ་། །ཕྱི་གཙུག་ལག་ཁང་
གཞུང་གིས་སྤྱི་ཁང་བྱས་པས་མ་གཏོར་བར་ལུས་ཤིང་གྲྭ་ཁང་ཡང་མི་དམངས་སྡོད་གནས་བྱས་སྟབས་དེང་
གནའ་བོའི་དགོན་སྡེ་ཉམས་དོད་དུ་མཆིས་ཤིང་གནའ་བོའི་ལོ་རྒྱུས་གནས་པའི་རྒྱུ་ཆ་དགེ་མཚན་ལྡན་པའི་
དགོན་སྡེ་ཞིག་ཡིན་ནོ། །
སྐབས་བཅུ་གཅིག་པའི་ཀྲུང་ཨུ་ཚང་འཛོམས་གྲོས་ཚོགས་ཐེངས་གསུམ་པ་ཚོགས་ཚུན། རབ་བྱུང་བཅུ་
དྲུག་པའི་ཤིང་བྱི་སྤྱི་ལོ་༡༩༨༤ལོར་དགོན་པ་ཆོས་སྒོ་དངོས་སུ་ཕྱེ་ནས་དགོན་པའི་དབུ་འཛིན་རྣམས་བསྐོས་
ཤིང་གཙོ་བོ་བླ་མ་ཀུན་བཟང་རིན་ཆེན་དང་སེང་གེ་སྟོན་སྤྲུལ་ལྷན་རྒྱས་ནས་གནང་ངོ༌། །དེ་ནས་སྒྲུབ་མཆོད་
ཆེ་ཁག་འཚོགས། འཆམ་འབག་འཆམ་གོས་སོགས་རིམ་བཞིན་ལེགས་གྲུབ་གནང་། དེང་སྐབས་ཀུན་བཟང་
རིན་ཆེན་དང་སེང་གེ་སྟོན་སྤྲུལ་རྣམས་ཀྱི་བཀའ་དྲིན་གཙོ་བོ་གནང་ཞིང་གཞན་དག་རྣམས་ཀྱིས་ཀྱང་རང་ནུས་
གང་ཡོད་གནང་སྟེ། དུས་སྐབས་དེ་དང་བསྟུན་ན་གྲུབ་འབྲས་ཆེན་པོ་བྱུང་ཡོད་ཅིང་བཀའ་དྲིན་ཆེའོ། ། སྒྲུབ་ཁང་
མཉམ་ལས་ཀྱི་བདག་གཉེར་ཁང་བྱས་པ་ཕྱི་ཁང་པ་ཙམ་ལུས་པར། སྒྲུབ་གྲྭ་གནང་བར་སྒྲུབ་དཔོན་བསྟན་འཛིན་
འོད་ཟེར་ནས་མཛད། སྒྲུབ་བླ་བདུན་ཙམ་བཞུགས་ནས་སྒྲུབ་ཐེངས་ཁ་ཤས་སོང་ཟིན་ནོ། ། །
སྒྲུབ་ཁང་རྙིང་པ་དུས་འགྱུར་སྐབས་ཉར་ཚགས་ཡག་པོ་མ་བྱས་པས་ཞིག་རལ་དུ་གྱུར་པ་དེ། དེང་སྐབས་
སྤྲུལ་སྐུ་བཤད་སྒྲུབ་ནས་སྒྲུབ་གྲྭ་གསར་བཞེངས་སྤུས་ལྡན་སྒྲུབ་བླ་བཞུགས་ཁང་ཉི་ཤུ་རྩ་གཅིག་དང་། ཇ་
ཁང་། འཕྲུལ་འཁོར་ཁང་བཅས་ཁྱོན་བསྡོམས་སུམ་ཅུ་སོ་གཉིས། ལྷ་ཁང་ཀ་བ་བཞི་ཅན་སོགས་ཐམས་ཅད་
ཐོག་བརྩེགས་གཉིས་ལྡན་སྤུས་ལྡན་ལྡེབས་བྲིས་བཅས་ལེགས་གྲུབ་ཟིན། རྟེན་གཙོ་རྡོ་རྗེ་འཆང་སོགས་བལ་
ཡུལ་ལི་སྐུ་བཅུ་ཙམ་བཞུགས་སུ་གསོལ་བ་དང་། བཤད་གྲྭར་མཁན་པོ་མགོན་དགའ་ནས་འཆད་འཁྲིད་གནང་
ཡང་དེ་དུས་བཞུགས་ཁང་སོགས་ཀྱི་ཆ་རྐྱེན་ཧ་ཅང་སྐྱོ་པོ་ཡིན་ནོ། །དེང་བསྟན་འཕེལ་ལྕགས་མོ་སྤྲུལ་སྐུ་མཆོག་
ནས་བཤད་གྲྭ་གསར་བཞེངས་གནང་བ་གཙུག་ལག་ཁང་ཀ་རིང་བཞི་ཅན་གྲྭ་ཆིག་སྟོང་ལྔ་བརྒྱ་ཡས་མས་ཤོང་
བར་རྟེན་གཙོ་སྟོན་པའི་སྐུ་ཆེ་ཚད་ལྡན་པ་ཟངས་གསེར་ལས་གྲུབ་པ་གཟུངས་དང་དེ་བཞིན་གཤེགས་པའི་
རིང་བསྲེལ་སོགས་ཀྱིས་བྱུར་བུར་གཏམས་པ། ལྡེབས་བྲིས་ཀརྨ་སྒར་བྲིས་ཀྱི་ཉམས་རྩལ་ཕུན་སུམ་ཚོགས་
པའི་རྒྱན་དྲུག་མཆོག་གཉིས། དཔལ་ལྡན་འབྲུག་པའི་བླ་བརྒྱུད། མཁན་སློབ་ཆོས་གསུམ། ཇོ་འབྲོམ་ཡབ་
སྲས་གསུམ། ཆོས་སྐྱོང་མགོན་པོ་ཕྱག་བཞི་པ། ལྷ་མོ། སྒོའི་གཡས་གཡོན་དུ། རྒྱལ་ཆེན་སྡེ་བཞི། སྲིད་
པ་འཁོར་ལོ་སོགས་མཛེས་རྩལ་གནའ་བོའི་ལོ་རྒྱུས་ལྡན་པར། ལྷ་བཟོ་གླིང་ཚང་བ་ཐུབ་བསྟན་བློ་གྲོས་ཀྱིས་



མཛད། ལྷ་ཁང་གི་གཡས་གཡོན་དུ་གྲྭ་ཁང་ཐོག་བརྩེགས་གཉིས་ཅན་སྟེང་འོག་ཁྱོན་ཁང་མིག་བརྒྱད་ཅུ།
གཙུག་ལག་ཁང་སྟེང་དུ་གསེར་བྱ་ཆོས་འཁོར་དང་སྤྱི་ཁང་སོགས་ལེགས་གྲུབ་གནང་། ནང་ཆེན་གྲུབ་མཆོག་
༧ཨ་ལྡེའུ་རིན་པོ་ཆེ་ནས་བཤད་གྲྭའི་མཚན་རྣམ་གྲོལ་བྱང་ཆུབ་ཆོས་གླིང་ཞེས་གསོལ། དེང་ལས་ཐོག་མར་
མཁན་པོ་ཀུན་བཟང་ཚེ་འཕེལ་ནས་མཛད་བཞིན་སློབ་གཉེར་བ་ལྔ་བཅུ་ཙམ་ཡོད་དོ། ། 1
རིག་འཛིན་སྤྲུལ་སྐུ་ནས་མཆོད་རྟེན་ཆེ་བ་གསར་བཞེངས་གནང་ཞིང་། ཕྱག་ལེན་གཟུངས་ཞུགས་རྣམས་
འཐུས་ཚང་བཞིན་གྲུབ་པར་མཛད། ད་ཆ་རྟེན་གསུམ་རྙིང་པ་རྩ་ཆེན་རྣམས་དུས་འགྱུར་སྐབས་ཉར་ཚགས་ཐུབ་
པར་རོལ་མོ་ཉི་མ་འབྲུག་གྲགས། ཀར་ཆོས་རོལ་མོ་སོགས་རོལ་མོ་བཀའ་རྒྱ་ཅན་བདུན་དང་རྙིང་ལྡན་སྤུས་
ལེགས་སུམ་ཅུ་ལྷག་ཙམ་ཡོད་དོ། །གསེར་སྐུ་ལི་མ་ཏཱ་མིང་རྒྱལ་པོའི་སྐབས་ཀྱི་སྨན་བླའི་སྐུ་སོགས་དང་ཐང་རྙིང་
སྟོན་པ་རྒྱ་གར་ལུགས་ཅན་བྲིས་པའི་གསེར་ཐང་སོགས་མཆིས། གཞན་ཡང་འཆམ་གོས་རྙིང་པ་སོགས་ཡོད་
ཀྱང་མ་བཀོད། བསྟན་འཕེལ་ལྕགས་མོ་ཉིད་ཀྱིས་དགོན་པའི་དགོན་བདག་རྒན་པ་དང་། སྟོན་སྤྲུལ་ནས་གཞོན་
པ་སོགས་མཚན་འཛིན་གནང་ནས་གོང་འོག་ཀུན་ཐུགས་མཐུན་དང་བསྟན་འཕེལ་དགོན་ལ་མཛད་པ་གཅིག་
O རིགས་མཐུན་གྱི་བྱིས་པ་ཚོ། ང་ཚོ་རྗེས་སུ་ལུས་མི་ཉན། མུ་མཐའ་མེད་པའི་འཇིག་རྟེན་འདིར། ཤེས་རིག་གི་རོ་བཅུད་མྱོང་
དགོས། ང་ཚོས་ཆེས་རིན་ཐང་བྲལ་བའི་བུ་ཏི་མང་བོ་ཞིག་བསྐྲུན་མ་ཐུབ་ཀྱང༌། སྙིང་སྟོབས་ཆེན་པོས་མདུན་དུ་བསྐྱོད་དགོས།
190 ཁམས་དང་ནག་ཆུ་ཁུལ་གྱི་དགོན་སྡེའི་སྐོར་ང



སྒྲིལ་གནང་ནས་ཕྱི་ནང་གང་ཐད་ཡར་ཟླ་བཞིན་བསྟན་དགོན་རྒྱས་བཞིན་པ་འདིའོ། །དེ་
ཉིད་ཀྱི་སྒོ་ནས་གླིང་བསྟན་འཕེལ་དགོན་དཔལ་ཕུན་ཚོགས་བསམ་བསྟན་གླིང་གི་ལོ་
རྒྱུས་མདོར་བསྡུས་པའི་སྒོ་ནས་ངོ་སྤྲོད་ནི་དེ་ཙམ་མོ། །
ལོ་རྒྱུས་མདོར་བསྡུས་འདི་ནི་བསྟན་འཕེལ་མཆོག་སྤྲུལ་པས་བཀའ་གན ང་ཇི་བཞིན་མཁན་ཉི་མ་རྒྱ ན ་མཚན་མཆོ ག ་༢
མཛད་པའི་བསྟན་འཕེལ་དག ན་གྱི་ལོ་རྒྱུས་ཤིག་གི་སྟེང་ཁ་གསབ་ཀྱང་ཅུང་ཟད་བྱས་ཏེ་མཁ ན ་ལྷ་ ད བང་རྡོ་རྗེའི་ཡི་གེ་གཞིར་
བཟུང་བྲིས་པ་འདིའི་བཀྲ་ཤིས་པར་གྱུར་ཅིག།
༠ ད གོ ན ་ ཕུ ་ད གོ ན་ནས་
གདན་དྲངས་པའི ་མཁན་
དཀར་དགའ་ལགས། །



32
རྫ་པད་སྙིང་བཤད་སྒྲུབ་ཆོས་གླིང་དགོན།
གཡོ་མེད་སྤྱན་གྱིས་གཟིགས་ཐེངས་རེ་རེས་ཀྱང་། །
མཐའ་མེད་ཉམ་ཐག་འགྲོ་བ་ཀུན་ཉུལ་ནས། །
ཚད་མེད་ཐུགས་རྗེས་སྲིད་ལས་གྲོལ་བའི་ཐབས། །
འཚེ་མེད་དམ་ཆོས་སྟོན་མཛད་དེ་ལ་འདུད། །
འོག་མིན་ཞིང་གི་མགོན་པོ་རྡོ་རྗེ་འཆང་། །
རྒྱལ་སྲས་རྒྱ་མཚོའི་རྒྱན་གཅིག་མཆོག་གཟིགས་གཉིས། །
མི་འཇིགས་འགྲོ་བའི་དཔྱིད་གཅིག་གོང་མ་གསུམ། །
སྙན་པའི་བ་དན་སྲིད་ཞིའི་ཁོང་ན་གཡོ། །
བརྒྱུད་གསུམ་ཀུན་འདུས་ཡེ་ཤེས་རྡོ་རྗེ་ཡིས། །
དྲག་ཇག་གསུམ་གྱི་བྲོ་བརྡུང་རེ་རེས་ཀྱང་། ། །
192 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



འཁྲུལ་ཞིག་གྲུབ་ཐོབ་ཚོགས་ཀྱིས་འཛམ་གླིང་ཁམས། །
བཀང་བའི་ཕྲིན་ལས་ད་དུང་ཉི་ལྟར་གསལ། །
དེ་ཕྱིར་པདྨའི་མཚན་གྱིས་ཆེས་མཛེས་པའི། །
དམ་པ་རྣམས་ཀྱི་འཁོར་དང་ཆོས་སྡེ་སོགས། །
བྱུང་བ་བརྗོད་པའི་ཏམ་བུ་ར་ཡི་སྒྲ། །
ཇོ་ལྡན་སྙན་དབང་གསོ་ཕྱིར་བརྡུང་བར་བྱ།།
ཞེས་མཆོད་པར་བརྗོད་པ་དང་རྩོམ་པར་དམ་བཅས་ནས། སྐབས་སུ་བབ་པའི་གཏམ་དུ་བྱ་བ་ནི། དོན་
བརྒྱུད་དཔལ་ལྡན་འབྲུག་པའི་རིང་ལུགས་འཛིན་པའི་ཆོས་སྡེ། པད་སྙིང་དགོན་བཤད་སྒྲུབ་ཆོས་འཁོར་གླིང་
གི་ལོ་རྒྱུས་མདོར་བསྡུས་སུ་འབྲི་བ་ལ། དགོན་དེ་ཡི་ལོ་རྒྱུས་དང་། དགོན་དེ་གང་ལས་བྱུང་བའི་བརྒྱུད་པའི་
ཁུངས་བཤད་པ། འཕྲོས་དོན་བཤད་པའི་སྒོ་ནས་མཇུག་བསྡུ་བ་དང་གསུམ་ལས།
༈ རྩ་བའི་ས་བཅད་དང་པོ་ནི། སྐབས་དོན་རྣམ་པ་བཅུ་གཉིས་ཀྱི་སྒོ་ནས་གཏན་པ་དབབ་པར་བྱ་བ་ལས།
དང་པོ། ཆོས་སྡེ་འདི་ཆགས་པའི་ས་བཤད་པ་ནི། ཇི་སྐད་དུ། གསང་བདག་དངོས་སྣང་ཆོས་མགོན་སྐུ་
ཕྲེང་ལྔ་པ་མི་ཕམ་འཇམ་དཔལ་རྡོ་རྗེས། འཛམ་གླིང་བྱང་ཕྱོགས་གངས་དཀར་ཕྲེང་མཛེས་ཀྱིས། །ཡོངས་སུ་
བསྐོར་བའི་འཕགས་མཆོག་ཐུགས་རྗེའི་ཞིང་། །དེ་ལས་ཁྱད་འཕགས་མདོ་ཁམས་སྒང་གི་ཆ། །གླིང་ཡུལ་གནས་
བཅས་་་། ཞེས་པ་ལྟར། རྒྱ་གར་འཕགས་པའི་ཡུལ་གྱི་བྱང་ཕྱོགས། གངས་རི་ཤེལ་དཀར་གྱི་མཆོད་རྟེན་འདྲ་བ་
སྟོང་ཕྲག་མང་པོས་མཐའ་ནས་བསྐོར་ཞིང་ནམ་མཁའི་མཐོངས་སུ་བསྙེགས་པས་མཛེས་ཤིང་བརྗིད་ཆགས་པ།
བར་བར་དུ་ཨནྡ་སྙིལ་དང་རྨ་བྱའི་མགྲིན་པ་ལྟར་སྔོ་བའི་མཚོ་ཆེ་ཆུང་མང་པོ་དང་། མར་གད་ཀྱི་ཞུན་མ་བྱུག་པ་
ཇི་བཞིན། ལྗོན་ཤིང་དང་སྤང་ལྗོངས་སོགས་ལ་ཆུ་སྐྱེས་ཀྱི་རིགས་སྣ་ཚོགས་ཀྱིས་གཏམས་པ། རྨ་རྫ་འབྲི་ཡི་
ཆུ་བོ་སོགས། འཛམ་གླིང་ཤར་ནུབ་ཀུན་ན་སྙན་པ་འཕྱུར་བའི་ཆུ་ཀླུང་ཆེན་པོ་རྣམས་དང་། ཆུ་ཕྲན་དུ་མ་ཡན་
ལག་བརྒྱད་དང་ལྡན་པའི་དཔལ་ཡོན་ངོམས་བཞིན་དལ་བུར་རྒྱུ་བ། རི་སྐྱེས་ཀྱི་སྲོག་ཆགས་བག་ཡངས་སུ་
བརྒྱུ་ཞིང་རྩེད་འཇོ་ལ་རོལ་བ་སོགས་མདོར་ན་མཛེས་སྡུག་དང་དཔལ་ཡོན། ཆགས་རིམ་སོགས་གང་གི་དབང་
དུ་བྱས་ཀྱང་། འཛམ་གླིང་ཡོངས་ཀྱི་རྩེ་མོར་གདུགས་ལྟར་འཁོར་བའི་གངས་ཅན་སཱ་ལའི་སྨན་ལྗོངས་ཞེས་
གྲགས་པའི་ཡུལ་འདི་ལ། སྟོད་མངའ་རིས་སྐོར་གསུམ། བར་དབུས་གཙང་རུ་བཞི། སྨད་མདོ་ཁམས་སྒང་
དྲུག་ཅེས། ས་དུམ་བུ་གསུམ་དུ་བགོས་པ་ལས། ཇི་སྐད་དུ། ཁམས་སྤྲུལ་སྒྲུབ་བརྒྱུད་ཉི་མས། བོད་ཀྱི་ཤར་
ཕྱོགས་སྨར་རྫ་ཟལ་མོ་སྒང་། །རྣམ་དཀར་ཆོས་ཀྱི་ལང་ཚོ་དར་བའི་ཡུལ།། དགེ་བཅུས་བརྒྱན་པ་རྫ་ཀླུང་དལ་



འབབ་རྒྱུད། །རྒྱལ་མཆོག་གེ་སར་མཛད་པ་བསྟན་པའི་ཡུལ། །རྨ་ཆེན་སྤོམ་རའི་ལས་བྱེད་དྲག་རྩལ་ཅན། །གོ་
མཛོད་གཡུ་རྩེ་གྲགས་པས་སྐྱོང་བའི་ས། །ཞེས་པ་ལྟར་སྨད་མདོ་ཁམས་སྒང་དྲུག་གི་ནང་ཚན་རྨ་རྫ་ཟལ་མོ་སྒང་།
མདོ་སྟོད་སྨད་ཀྱི་འབྲེལ་མཚམས། རྫ་ལུང་སྔོན་མོ་དལ་གྱིས་ཤར་གྱི་རྒྱ་མཚོ་ཆེན་པོ་ལ་འབབ་པའི་འགྲམ་
ངོགས། ཡ་དིང་བྱང་པ་ཁག་བཞི་ཞེས་ནོར་ལོངས་སྤྱོད། དཔའ་རྩལ་དྲུག བློ་ཤེས་རིག་སོགས་གང་དང་ཅི་
ཡི་ཐད་ནས་ཕུན་སུམ་ཚོགས་པའི་ཡུལ་སྡེ་དག་གིས་དབང་བསྒྱུར་བའི་ས་ཡི་ཆར།
འཛམ་གླིང་གི་ཁྱོན་ཀུན་ཏུ་སྙན་གྲགས་ཀྱི་རྔ་གསང་བར་མེད་དུ་འཁྲོལ་བའི་གླིང་རྗེ་གེ་སར་རྒྱལ་པོའི་
གཟུགས་སྐུ་གསར་དུ་བལྟམས་པའི་མདུན་རོལ། སྨོན་ལམ་བྲག་དཀར་ཞེས་བྲག་དཀར་པོ་པདྨ་འདྲ་བའི་སྟེང་།
ཐང་པདྨའི་ཟེའུ་འབྲུ་འདྲ་བའི་ངོས་སུ་དགོན་པ་འདི་ཆགས་ལ། གཡས་གཡོན་མདུན་རྣམས་ལ་ས་ཡི་ངོ་མཚར་
གྱི་དཔལ་བརྒྱ་ཕྲག་དག་གིས་མཛེས་པ་ཡིན་ཏེ། མདུན་དུ། འདམ་རྗེས་ཆེན་བཅུ་གསུམ་གྱི་ཡ་གྱལ། ཟོ་དོར་
ཆེན་པོ་རྗེས་དེའུ། རི་རྨོག་དཀར་གདན་ལ་བཞག་པ་དང་འདྲ་བའི་རྩེ་མོར། མཁན་ཆེན་འཇམ་དཔལ་བཟང་པོ།
དཔལ་སྤྲུལ་རིན་པོ་ཆེ་རྣམས་ཀྱི་སྒྲུབ་གནས་ཀྱིས་མཛེས་པ། རྒྱབ་རི་རུ་བཞི་དམག་དཔོན་དུ་གྲགས་པའི་རི་
བོ་འབྲུ་ཡི་ཚོམ་བུ་སྤུངས་པ་འདྲ་བ། མདུན་ནས་རྫ་ཀླུང་དྲོན་མོ་དལ་བུར་འབབ་པའི་གཡས་ཕྱོགས་སུ། གླིང་
རྗེ་མི་ཡི་ཉི་མ་སྐུ་བལྟམས་ས། ལྕི་སོས་ཡག་གི་ཁ་མདོ། ཆུ་གཉིས་ཆབ་མ་བརྡབ་འདྲ། སྤང་གཉིས་བལ་སྟན་
འཕང་འདྲ། ཀླུ་གཙུག་ནའི་གཏེར་སྒོ་ཕྱི་མ། བྲག་སྦལ་པ་འདྲ་བའི་རྩ་བ་ལས། ཆུ་མིག་དྭངས་བསིལ་འབབ་
པ༑ གེ་སར་གླིང་ཞེས་ལྗོན་ཤིང་དང་མེ་ཏོག་སྣ་ཚོགས་ཀྱི་སྐྱེད་ཚལ་དང་། སྒྲུབ་བརྒྱུད་ཀརྨ་ཀམ་ཚང་གི་གདན་
ས་ཆེན་པོ། ཚ་ཚ་རྣམ་རྒྱལ་ཆོས་འཁོར་གླིང་དང་། གཡོན་ཕྱོགས་སུ་རྫ་ཀླུང་བློན་མོ་དུམ་གཉིས་སུ་གྱེས་པའི་
དབུས་སུ། མཁན་ཆེན་འཇམ་དཔལ་བཟང་པོའི་གདན་ས། བླ་མ་བཟང་གླིང་དུ་གྲགས་པའི་གླིང་ག་ཡིད་དུ་
འོང་བ། ཤིང་དང་མེ་ཏོག་སྤང་ལྗོངས་སྣ་ཚོགས་ཀྱིས་མཛེས་ཤིང་ཡིད་དུ་འོང་བ་སྒྲུབ་པ་ལ་གཞོལ་བ་རྣམས་ཀྱི་
དབེན་གནས་གཅིག་པུར་གྱུར་པ་དང་། དོན་བརྒྱུད་དཔལ་ལྡན་འབྲུག་པའི་གདན་ས་ཆེན་པོ་གླིང་བསྟན་འཕེལ་
དགོན་དཔལ་ཕུན་ཚོགས་བསམ་གཏན་གླིང་དང་། དགོན་པའི་ལྷོ་ཕྱོགས་སུ་རྫ་ལྷ་རི་བྱང་ཆུབ་ཆོས་རྫོང་གི་རི་
ཁྲོད་རྗེ་བཙུན་མ་སྒྲོལ་མ་ལྷ་མོའི་གདན་ས་དང་། དགོན་དེ་ཡི་རྒྱབ་ཀྱི་གཡོན་ཟུར་ལ། གླིང་རྗེ་གེ་སར་གྱིས་
སྟག་རོང་ཇོན་པ་མི་བདུན་བཅོམ་ས། རྨ་རྒྱལ་སྤོམ་རའི་ལས་བྱེད། གཉེན་པོ་གོ་མཛོད་གཡུ་རྩེ་རི་བོ་རྔམ་
ཞིང་བརྗིད་ཆགས་པ། སྤྲིན་དང་ན་བུན་འཁྲིགས་པའི་ཁྲོད་ན་འགྱིངས་ཤིང་། ཤུག་པ་དང་། གསོམ་པ། སྨར།
ཁམ་ཤིང་སོགས་ཤིང་རིགས་སྣ་ཚོགས་སྤྲིན་ལྟར་འཁྲིགས་པ། རི་སྐྱེས་སྲོག་ཆགས་སྣ་ཚོགས་བག་ཡངས་སུ་
རྒྱུ་བ་སོགས་ངོ་མཚར་གྱིས་མཛེས་པ་དེ་ནི་རྒྱལ་ཁབ་ཀྱི་རྩ་ཆེའི་རི་བོ་ཡིན་ལ། །
གཞན་ཡང་གཡས་གཡོན་གྱི་བར་མཚམས་རྣམས་སུ། ཁམས་སྤྲུལ་སྒྲུབ་བརྒྱུད་ཉི་མའི་གདན་ས་གྱད་
194 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



བཀྲ་ཤིས་ཆོས་ཐང་། ཤེའུ་ཐང་། ཨ་མྱེ་རྨ་ཆེན་སྤོམ་རས་བློན་ཆེན་གོ་མཛོད་གཡུ་རྩེ་ལ་ས་སྐལ་དུ་ཕུལ་བར་
གྲགས་པའི་འཇིག་ཞི་ར་མ་གསེར་ཐང་། ཁྲ་མོ་གླིང་དཀར་གྱི་འདུ་ར་བསྡུ་ས་དང་གོ་རྩིས་ལེན་ས་རུ་གྲགས་
པའི་དིང་གི་གསེར་ག་དྲུག་མདོ། དེ་ཡང་ས་བཤད་ལས། འཇིག་ཞི་ར་མ་གསེར་ཐང་མ། །རྩ་ཕོ་ཐུར་རེ་དང་
གསེར་ཐུར་རེ། །མོ་ཐུར་རེ་དང་དངུལ་ཐུར་རེ། ། ཞེས་དང་། གཞན་ཡང་། ཨ་འཛོམ་འབྲུག་པ་འགྲོ་འདུལ་རྡོ་
རྗེའི་གདན་ས་མགུལ་མཆོག་ཐང་སོགས། གནམ་སྔོན་ཐང་ལ་འཁྱིལ་བ་ལྟ་བུའི་རྩ་ཐང་ཆེན་མོ། གནམ་གྱི་ཀ་
བ་ལྟ་བུའི་རྫ་རི་དང༌། གངས་རི། ནགས་རི། མར་གད་ཞུན་མ་འདྲ་བའི་སྤང་རི་སོགས། མཐོང་ན་ཡིད་ཀྱི་
དབང་པོའི་བརྟན་པ་འཕྲོག་ཅིང་མིག་གི་བདུད་རྩི་རུ་གྱུར་པའི་རི་བོ་དུ་མ། བཻཌཱུརྱ་ཞུན་མ་ལྟ་བུའི་ཆུ་ཀླུང་སྣ་
ཚོགས་ཀྱིས་མཛེས་པའི་གནས་དེ་ཡི། སྟེང་ནམ་མཁའི་དབྱིབས་ལ་འཁོར་ལོ་རྩིབས་དགུ། བར་རི་བོ་རྣམས་
ཀྱི་དབྱིབས་ལ་བཀྲ་ཤིས་རྟགས་བརྒྱད། དམའ་ས་གཞིའི་ངོས་ལ་པདྨ་འདབ་བརྒྱད་ཀྱིས་མཚན་པ། གཞན་
ཡང་ས་ཡི་སྲུང་བཞི་སོགས། ས་དཔྱད་ཕུན་སུམ་ཚོགས་པའི་གནས་དེ་ཡི་ངོ་མཚར་ནི། འཁྲུངས་གླིང་མེ་ཏོག་
གི་ར་བ་ལས། མ་འབྲོག་མོའི་བུས་བླངས་པའི་གླུ་ལས། ཆགས་པའི་ས་ལ་ཞུས་ཙ་ན། །ཤར་རྒྱ་ནག་མེ་ལོང་



བསྟན་འདྲ་ཡོད། །ལྷོ་རྒྱ་གར་རྩིས་ཁྲ་བཀོད་འདྲ་ཡོད། །ནུབ་སྟག་གཟིག་པོ་ཏི་བརྩིགས་འདྲ་ཡོད། །བྱང་གེ་སར་
མཆོད་པ་བཤམས་འདྲ་ཡོད། །ཅེས་དང་། སྟོད་མངའ་རིས་སྐོར་གསུམ་ཆགས། །བར་དབུས་གཙང་རུ་བཞི་
ཆགས། །སྨད་མདོ་ཁམས་སྒང་དྲུག་ཆགས། །སྒང་དྲུག་ལ་འཁོར་བའི་ཆུ་བཞི་ཡོད། །རྫ་འབྲི་ཆུ་ཡི་བར་ཁམས་
སུ༑ །ཞེས་དང་། ས་ལྕི་སོས་ཡག་གི་ཁ་མདོ་ན། །ཆུ་གཉིས་ཆབ་མ་བརྡབ་འདྲ་ཡོད། །སྤང་གཉིས་བལ་སྟན་
འཕང་འདྲ་ཡོད། །བྲག་སྦལ་པ་འདྲ་བའི་རྩ་བ་རེ། །ཀླུ་གཙུག་ནའི་གཏེར་སྒོ་ཕྱི་མ་རེད། །ཅེས་དང་། མདུན་རི་རི་
བཞི་རྟ་ནག་ཡོད། །གཡས་རི་རྫ་གདོང་ངུར་པ་ཡོད། །ཅེས་དང་། གནམ་ཐོག་ཕུབ་འཁོར་ལོ་རྩིབ་དགུ་ཡོད། །
ཅེས་སོགས་དང་། རྟ་ཡང་རྒྱུག་མེ་ཏོག་མཚར་གླུ་ལས། །མདུན་རི་གོ་མཛོད་གཡུ་རྩེ་དེ། །དྲེད་མོང་གནམ་ལ་
མཆོངས་འདྲ་ཡོད། །ས་ཡི་བཤད་པ་ཕུན་སུམ་ཚོགས་པ་དག་གིས་བརྒྱན་པའི་ས་དེ། གླིང་རྗེ་གེ་སར། ཀརྨ་
བཅོ་ལྔ་པ་མཁའ་ཁྱབ་རྡོ་རྗེ། རིག་འཛིན་རྡོ་རྗེ་དྲག་པོ། སི་ཏུ་བསྟན་པའི་ཉིན་བྱེད། ཁམས་སྤྲུལ་སྒྲུབ་བརྒྱུད་ཉི་
མ༑ འགྲོ་འདུལ་དཔའ་བོ་རྡོ་རྗེ་སོགས་དམ་པ་དུ་མས་ཞབས་ཀྱིས་བཅགས་ཤིང་བྱིན་གྱིས་བརླབས་པའི་གནས་
ཁྱད་པར་ཅན་ལོ་རྒྱུས་ཀྱི་རིན་ཐང་ཡོད་པ་ཞིག་ལགས་སོ། །
གཉིས་པ་དགོན་པའི་མཚན་དོན་ནི། ཡོངས་གྲགས་སུ་པད་སྙིང་དགོན་པ་ཞེས་འབོད་ལ། ཚ་ཚ་སྒྲུབ་རྒན་
གྱི་ཡོངས་འཛིན། ཡར་ཐང་རྡེ་ལུས་གསུངས་པ་ལྟར་ན། བླ་གན་པདྨའི་སྙིང་པོ་ཟེར་བ་ཞིག་གིས་དགོན་པ་
འདི་ཕྱག་བཏབ་པའི་རྒྱུ་མཚན་གྱིས་གང་ཟག་གི་མིང་ས་ལ་ཐོགས་པ་ཡིན་གསུངས་ལ། གཞན་ཆུ་ངོགས་པད་
དཀར་གྱིས་གསུངས་ཚུལ། བྲག་མེ་ཏོག་པདྨ་འདྲ་བ་ཞིག་གི་སྟེང་དུ་ཆགས་པའི་རྒྱུ་མཚན་གྱིས་མིང་དེ་ལྟར་
ཆགས་པ་ཡིན་གསུངས། མཚན་གྱི་རྣམ་གྲངས་གཞན་ཡང་། བསྟན་གཉིས་འགྲོ་འདུལ་གླིང་ཐུབ་བསྟན་ཡོངས་
འདུས་བཀོད་པ་ལྷུན་གྲུབ་ཀྱི་དགའ་ཚལ་ཞེས་དང་། སྨོན་དགོན་བཤད་སྒྲུབ་གླིང་ཞེས། སྨོན་ལམ་བྲག་དཀར་
གྱི་སྟེང་དུ་ཆགས་ཡོད་པའི་རྒྱུ་མཚན་གྱིས་ཡིན་ནམ་སྙམ། ། །
གསུམ་པ་ཆགས་པའི་དུས་བཤད་པ། འདི་ལ་བཞེད་ཚུལ་མི་འདྲ་བ་མཆིས་ཏེ། གཅིག་ནི། འཁོར་ལོའི་
དཀར་ཆག་གི་ཡིག་རྙིང་ཞིག་ལས། སྲྀ་ཏི་ཛྙཱ་ན་དེ་དྲན་ཐང་གནས་སུ་བྱོན། དཔལ་ཆེན་རྒ་ལོ་དེ་གྲུབ་ཐོབ་
གནས་སུ་བྱོན། གསང་བ་ཆེན་པོ་དེ་སྨོན་ལམ་རྣམ་དག་གནས། ཞེས་པས། གསང་ཆེན་ཊིདྷི་པ་དང་དེ་དག་
དུས་མཉམ་དུ་བྱོན་པར་བཞེད་ཅིང་། བསྟན་འཛིན་ཆོས་དབང་རྒྱ་མཚོའམ་པད་སྙིང་ཀརྨ་རྒྱ་མཚོ་ནི་སྐུ་ཕྲེང་
བཞི་པ་ཡིན་ལ་ད་བར་སྐུ་ཕྲེང་དུ་མ་སོང་ཟེར། གཅིག་ནི། རྒན་རབས་རྣམས་ཀྱི་ངག་རྒྱུན་ཏེ། ཀུན་མཁྱེན་
པདྨ་དཀར་པོའི་སྐུ་དུས་ཙམ་ལ་གསང་ཆེན་ཌིདྷི་པ་བྱོན་ཅིང་གདན་ས་བཏབ་པར་བཤད། བསྟན་འཛིན་ཆོས་
དབང་རྒྱ་མཚོ་ནི་སྐུ་ཕྲེང་གཉིས་པ་ཡིན་ཟེར། ལུགས་དང་པོ་ལྟར་ན། རབ་བྱུང་དང་པོ་ཚུགས་ཁ་མའི་དྲུག་ཅུ་
སྐོར་དེ་ཡི་ནང་དུ་བྱོན་པར་གསལ། དེ་ལྟར་གདན་ས་འདིར་དགོན་པའི་མིང་ལ་ཐོག་མར་པད་སྙིང་དགོན་པ་
196 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



ཡིན་མིན་མ་ངེས་ཀྱང་། རི་ཁྲོད་དམ་སྒྲུབ་ཁང་གི་རྣམ་པའི་ཆོས་སྡེ་ཆགས་པ་ནས་བཟུང་ད་བར་ལོ་དགུ་བརྒྱ་
ལྷག་ཙམ་སོང་བར་མངོན། གཉིས་པ་ལྟར་ན་རབ་བྱུང་དགུ་པའི་ནང་ཙམ་དུ་ངེས་ལ། གང་ལྟར་ཡང་བསྟན་
འཛིན་ཆོས་དབང་རྒྱ་མཚོ་ནི་ཁམས་ཀརྨ་བསྟན་འཕེལ་གྱི་དངོས་སློབ་རྒྱ་མཚོ་རྣམ་དགུ་རུ་གྲགས་པའི་ཡ་
གྱལ་ཞིག་ཡིན་པས། ཁམས་ཀརྨ་བསྟན་འཕེལ་ནི་རབ་ཕྱོགས་ས་སྦྲུལ་༡༥༦ ༩ལོར་འཁྲུངས་པ་ཡིན་པས་དུས་
རབས་བཅུ་དྲུག་པའི་ནང་དུ་དགོན་པ་འདི་ཆགས་ཡོད་པ་ནི་གཏན་འཁེལ་ལ། ཞིབ་པར་ལོ་ཚིགས་མ་ངེས་པས་
ད་དུང་དཔྱད་པའི་གཞིར་སྣང་ངོ་། །
བཞི་པ། དགོན་འདི་ཕྱག་འདེབས་པ་པོའི་སྤྲུལ་སྐུ་རིམ་བྱོན་བཤད་པ་ལ།
དང་པོ། པད་སྤྲུལ་སྐུ་ཕྲེང་རིམ་བྱོན། དེ་ཡང་རྩོད་ལྡན་སྙིགས་མའི་དུས་འདིར་བཀའ་དྲིན་གཞལ་བར་
དཀའ་བའི་སྟོན་པ་མཉམ་མེད་ཟས་གཙང་སྲས་ཀྱི་བསྟན་པ་རིན་པོ་ཆེ་གོང་དུ་སྤེལ་བ་ལ་འགྲན་ཟླ་མ་མཆིས་
པའི་རྒྱལ་སྲས་སེམས་དཔའ་ཆེན་པོ་འཕགས་མཆོག་སྤྱན་རས་གཟིགས་དང་། དེ་ཉིད་སླར་ཡང་བསིལ་ལྡན་
ཁ་བའི་ལྗོངས་འདིར་བསམ་བཞིན་མི་ཡི་གར་དུ་བྱོན་པ་འཕགས་མཆོག་གསང་ཆེན་ཌིདྷི་པ་ནི། ཁ་ཅིག་གིས་
རྒྱ་གར་འཕགས་པའི་ཡུལ་གྱི་གྲུབ་ཐོབ་བརྒྱད་ཅུའི་ནང་ཚན་གྱི་ཌིདྷི་པ་དེ་ཡིན་པར་ངོས་འཛིན་ལ། དེ་ལྟར་ན་
བསྟན་འཛིན་ཆོས་དབང་རྒྱ་མཚོ་དང་འདི་གཉིས་ཀྱི་བར་སྐུ་ཕྲེང་དུ་མ་སོང་བར་མངོན། ཁ་ཅིག་གིས་བོད་ཀྱི་བླ་
མ་ཞིག་ཡིན་པར་ངོས་འཛིན། གང་ལྟར་ཡང་གྲུབ་ཐོབ་ཆེན་པོ་ཞིག་ཡིན་པར་གྲགས། སྔོན་གྱི་སྨོན་ལམ་གྱིས་
བྲག་དཀར་གྱི་གནས་འདིར་ཕེབས་ལ། ས་འདུལ། བགེགས་བསྐྲད། བྱིན་གྱིས་བརླབས་ནས་སྤོང་བ་བསམ་
གཏན་པའི་ཆོས་སྡེ་འདི་བཏབ། སྐལ་ལྡན་གྱི་སྐྱེས་བུ་དུ་མ་སྨིན་གྲོལ་ལ་བཀོད། སྐུ་གཤེགས་ནས་སྐུ་གདུང་
རིལ་བུ་མཆོད་རྟེན་གྱི་ནང་བཞུགས་ནས་ཕྱི་རབས་འགྲོ་བའི་བསོད་ནམས་ཀྱི་ཞིང་དུ་བཞག་པ། ནད་གདོན་
ཅན་དང་། ལྷག་པར་བད་ཀན་གྱི་ནད་ཕོག་པའི་འགྲོ་བ་དུ་མ་འཆི་བའི་འཇིགས་པ་ལས་བསྒྲལ་བར་མཛད་པ་
སོགས་ངོ་མཚར་མཐའ་ཀླས། འོན་ཀྱང་དུས་འགྱུར་གྱི་སྐབས་རྩ་མེད་དུ་སོང་ངོ་། ། །
སྐུ་ཕྲེང་གཉིས་པ་བསྟན་འཛིན་ཆོས་དབང་རྒྱ་མཚོའམ་ཀརྨ་རྒྱ་མཚོ་ནི། མཁས་གྲུབ་ཀྱི་བླ་མ་དུ་མ་དང་།
ཁྱད་པར་ཁམས་ཀརྨ་བསྟན་འཕེལ་མཉེས་པ་གསུམ་གྱིས་བསྟེན་ཅིང་གདམས་ངག་རྣམས་བུམ་པ་གང་བྱོའི་
ཚུལ་དུ་གསན། སྲས་ཀྱི་ཐུ་བོ་སློབ་མ་རྒྱ་མཚོའི་མཚན་ཅན་རྣམ་དགུའི་གྲལ་དུ་བཀོད། ཁོང་གིས་དུས་རྒྱུན་
ཕྱིང་རྩག་ཅིག་མནབས་ཡོད་པའི་རྒྱུ་མཚན་གྱིས་ཁོང་ལ་པད་སྙིང་བླ་རྒན་ཕྱིང་རྩག་ཅན་ཞེས་གྲགས། དམ་པ་
དེ་ཉིད་རང་དགོན་དུ་བཞུགས་སྐབས་ཤིག་ལ། ཞེ་ཆེན་བསྟན་གཉིས་དར་རྒྱས་གླིང་གི་བླ་སྤྲུལ་དུ་མ་གློ་བུར་
རྐྱེན་དབང་གིས་གཤེགས་པ་མང་དུ་བྱུང་བས། མོ་རྩིས་ཀྱི་ལུང་ལས་པད་སྙིང་བླ་རྒན་ཕྱིང་རྩག་ཅན་གདན་
འདྲེན་ཞུས་ནས་ཚེ་དབང་ཞུས་ན་ཕན་པར་འདུག་གསུངས། དེ་ནས་ལུང་བཞིན་ཞེ་ཆེན་དགོན་གྱིས་ཕེབས་



བསུར་འབྱོར། ཁོང་དེར་བྱོན་པའི་ལམ་བར་ཞིག་ལ། ང་རང་གཉིད་བྲོ་གི་འདུག་པས་གཉིད་དགོས་གསུངས་
ནས་ཅུང་ཟད་གཟིམས། མནལ་དང་འོད་གསལ་འདྲེས་པའི་ངང་ལས་གནོད་བྱེད་དག་ལ་བཀའ་བསྒོས་དམ་
བཞག་མཛད། གཟིམས་སད་འཕྲལ་ཞེ་ཆེན་དགོན་དུ་ཕེབས་ནས་བླ་གྲྭ་རྣམས་ལ་ཚེ་དབང་བསྐུར། དེ་ཕྱིན་
ཞེ་ཆེན་དགོན་གྱི་བར་ཆད་དེ་དག་ཞི་ནས་བདེ་བར་གྱུར། ཐེངས་ཤིག་ཁོང་ནག་མདོ་ནས་མར་དྲེལ་དཀར་པོ་
ཞིག་ལ་ཆིབས་ནས་ཕེབས་སྐབས། རྫོགས་ཆེན་རིན་པོ་ཆེ་པདྨ་རིག་འཛིན་དཔོན་གཡོག་ཁ་ཤས་ཡར་ཕེབས་
པ་དང་མཇལ། རྫོགས་ཆེན་རིན་པོ་ཆེ་ཆིབས་ལས་བབ། ཁོང་ལ་ཕྱག་ཕུལ། རྗེས་མ་གྲྭ་པ་རྣམས་ཀྱིས་
རྫོགས་ཆེན་རིན་པོ་ཆེ་ལ་ཞུ་རྒྱུར་ཁྱེད་ཀྱིས་བན་རྒན་ཕྱིང་རྩག་ཅན་དེ་ལ་ཕྱག་ཕུལ་ནས་ཅི་བྱེད། ང་ཚོ་ངོ་ཡང་
ཚ་གི་འདུག་ཅེས་ཞུས་པས། ཁོང་གིས་ངས་ནི་བན་རྒན་ཞིག་མ་རེད། འཕགས་པ་སྤྱན་རས་གཟིགས་མངོན་
སུམ་དུ་མཇལ་གསུངས། ཡོན་དགེ་གཏེར་ཆེན་མི་འགྱུར་རྡོ་རྗེས་ཆོས་སྒོ་སྐྱེལ་གྱི་ཚུལ་དུ་པད་སྙིང་དགོན་དུ་
ཕེབས་ནས། པད་སྙིང་བླ་རྒན་ལ་ཚེ་དབང་བསྐུར་འདོན་སྟངས་རྣམས་སླ་ང་བརྡུངས་ནས་བསླབས་པས་ཚེ་
སྒྲུབ་འདོན་སྟངས་ལྕགས་བརྡུང་མ་ཞེས་གྲགས། དེང་སང་ཡང་དེ་བཞིན་དུ་འདོན། འདི་ངག་རྒྱུན་ལ་པད་སྙིང་
བླ་རྒན་ཕྱིང་རྩག་ཅན་ཡིན་པར་གྲགས་ཀྱང་ཡོན་དགེ་གཏེར་ཆེན་མི་འགྱུར་རྡོ་རྗེ་དང་དུས་ཚོད་བསྡུར་ན་འགྲིག་
མིན་དཔྱད་དགོས། གཞན་ཡང་སྐུ་མདའི་མར་ཁུ་གྱོ་ལིའི་གཤོང་ལ་རྫོགས་ཆེན་རིན་པོ་ཆེ་པདྨ་རིག་འཛིན་དང་
འཕོ་བའི་རྩལ་འགྲན་པ་སོགས་ཐུན་མིན་གྱི་ཡོན་ཏན་མང་དུ་མངའ། རང་དགོན་དུ་དམ་པ་ཆོས་ཀྱི་འཁོར་ལོ་
198 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



བར་མེད་དུ་བསྐོར་བས་འགྲོ་བ་མང་པོ་སྨིན་གྲོལ་ལ་བཀོད། བཤད་སྒྲུབ་ཀྱི་བསྟན་པ་ལ་ཕྱག་རྗེས་ཁྱད་པར་ཅན་
བཞག་སྟེ་བཙུན་པའི་ཚད་དུ་གྲགས་སོ། །
སྐུ་ཕྲེང་གསུམ་པ་བསྟན་འཛིན་ཡེ་ཤེས་རྒྱ་མཚོ། ཨ་ཕྱུག་ཉི་མ་ཚང་དུ་སྐུ་འཁྲུངས། ཐུན་མིན་གྱི་ངོ་མཚར་
མང་དུ་མངའ། བླ་མ་དམ་པ་རྣམས་ལས་ཟབ་ཆོས་མང་དུ་གསན། བསྟན་པ་དང་འགྲོ་བའི་དོན་མཛད་བཞིན་སྐུ་
གཤེགས། ཞིབ་ཕྲའི་ལོ་རྒྱུས་མི་གསལ། ཁོང་གི་ལོ་རྒྱུས་རྙེད་ན་འདིར་འཛུད་པར་ཞུའོ། །
སྐུ་ཕྲེང་བཞི་པ་བསྟན་འཛིན་ཐུབ་བསྟན་སངས་རྒྱས་ཡེ་ཤེས་བསྟན་འཛིན། དམ་པ་འདི་ནི་ཟླ་ཀླུང་དལ་
གྱིས་འབབ་པའི་འགྲམ་ངོགས་རི་མགུལ་དགོན་པའི་ཉེ་འགྲམ་དུ་ཨ་སྤེས་མ་ལོག་ཚང་ལ་སྐུ་འཁྲུངས། སྐུ་ན་ཆུང་
དུས་ནས་དམ་པའི་སྐྱེས་བུ་དུ་མ་བསྟེན་ནས་དམ་ཆོས་རྒྱ་མཚོ་ལྟ་བུ་ལ་གསན་བསམ་མཛད་པས་ཉམས་རྟོགས་
ཀྱི་མྱུ་གུ་རྒྱས། བསྟན་པ་དང་འགྲོ་བའི་དོན་རྒྱ་ཆེན་པོ་མཛད་འདུག འོན་ཀྱང་དེ་སྔར་ལོ་རྒྱུས་མ་རྙེད་པས་
འབྲི་ཐབས་བྲལ། ལོ་རྒྱུས་འདྲ་རྙེད་ན་འདིར་འཛུད་པར་འཚལ་ལོ། །
སྐུ་ཕྲེང་ལྔ་པ་བསྟན་འཛིན་ཀརྨ་ངག་དབང་རྒྱ་མཚོ། དམ་པ་འདི་ནི་མདའ་སྣུན་དཔའ་བོས་དབང་བསྒྱུར་བའི་
ས་ཡི་ཆ་འདན་ཁོག་ཏུ། གླིང་བློན་རག་རུ་ཚང་ལ་སྐུ་འཁྲུངས། དེ་སྐབས་པད་སྙིང་དགོན་གྱི་བླ་སྤྲུལ་རྣམས་
ཀྱིས་དམ་པ་མང་པོའི་ལུང་བསྟན་བཞིན། འདན་རག་རུ་ཚང་དུ་སོང་ནས་ལོ་རྒྱུས་ཡིག་ཆ་བཅས་ཕུལ། རག་
རུ་བསྟན་ནོར་གྱིས་ཁྱེད་རྣམས་ཀྱིས་ལྷ་ཁང་ཡག་མོ་ཞིག་བཞེངས་ཐུབ་ན་བུ་འདི་ཁྱེད་རྣམས་ལ་འབུལ། གླུ་
ཡོན་ཅི་ཡང་མི་དགོས། དེ་མིན་ན་བསྐུར་རྒྱུ་མིན་གསུངས། ཁོང་རྣམས་ཀྱིས་ལྷ་ཁང་བཞེངས་རྒྱུ་ཁས་བླངས་
ནས་མཆོག་སྤྲུལ་དམ་པ་པད་སྙིང་དགོན་དུ་གདན་དྲངས་ཤིང་གསེར་ཁྲི་ལ་མངའ་གསོལ། དེ་ནས་རིང་པོ་མ་
ལོན་པར་རག་རུ་ཚང་གི་རྒྱབ་སྐྱོར་འོག་འདུ་ཁང་རྟེན་བརྟེན་པ་དང་བཅས་ལེགས་པར་གྲུབ། དམ་པ་དེ་ནི་སྐུ་ན་
ཆུང་ཡང་དམ་པའི་སྐྱེས་བུའི་རང་རྟགས་མངོན་དུ་གྱུར་པས་འབྲེལ་ཚད་དོན་ལྡན་དུ་གྱུར། བསྟན་པ་དང་འགྲོ་བ་
ལ་ཕན་པ་རྒྱ་ཆེན་འབྱུང་དུ་ཉེ་བའི་ཆར་སྐྱེ་འགྲོ་བསོད་ནམས་དམན་པའི་དབང་གིས་སྐུ་ན་ཆུང་དུས་ནས་ཞི་བར་
གཤེགས། སྐུ་གདུང་རིང་བསྲེལ་དད་ལྡན་རྟེན་དུ་བཞག་པ་སོགས་ངོ་མཚར་བསམ་ལས་འདས་སོ། །
སྐུ་ཕྲེང་དྲུག་པ་ཐུབ་བསྟན་ཡེ་ཤེས་རྒྱ་མཚོ་ནི། བསྟན་འཕེལ་འགྱུར་མེད་བླ་བྲང་དུ་འགྱུར་མེད་སྤྲུལ་སྐུའི་
སྲིང་མོ་དཔལ་སྒྲོན། གཅེས་མིང་ཨ་སྦག་ཅེས་བཏགས་པ་བཟང་པོའི་ཡོན་ཏན་དུ་མས་ཀུན་ནས་མཛེས་པ།
དགུན་ཡང་ཟས་རིགས་འཁེངས་མི་ཉན་པ་རྣམས་ཁོང་གི་རྩ་རུ་བཞག་ན་གཏུམ་མོའི་མེ་དྲོད་ཀྱིས་གསོ་ནུས་པ་
དེ་དང་། ཕ་ཡབ་ངག་དབང་རྒྱ་མཚོ་ཞེས་ཤེས་བྱ་ལ་བློ་རབ་ཏུ་རྒྱས་པ་དེ་གཉིས་ཀྱི་སྲས་སུ་སྐུ་བལྟམས། སྐུ་
འབྲས་ཤིན་ཏུ་མཚར་བས་ཐམས་ཅད་ཀྱིས་ཡིད་སྨོན་བྱེད་པ་ཞིག་བྱུང་། དགུང་ལོ་ཆུང་དུས་ནས་དམ་ཆོས་ལ་
གསན་བསམ་མཛད། རང་ལུགས་ཀྱི་དབང་ལུང་ཁྲིད་གསུམ་ཡོངས་རྫོགས་བསྟན་འཕེལ་ངག་དབང་འབྱུང་



གནས་མདུན་ནས་ཞུས། ཨ་འཛོམ་འབྲུག་པ་འགྲོ་འདུལ་དཔའ་བོ་རྡོ་རྗེ་ལས་ཟབ་གསང་རྫོགས་ཆེན་སྐོར་
སོགས་དུ་མ་གསན་པས་གསང་སྔགས་རྒྱུད་ལུང་རྒྱ་མཚོ་ཁོང་དུ་ཆུད། བསྟན་པ་དང་སེམས་ཅན་ལ་ཕན་
ཐོགས་རྒྱ་ཆེན་པོ་མཛད་བཞིན་པའི་སྒང་ཞིག་ལ་བུད་མེད་ཅིག་གིས་གསོལ་ཟས་ཕུལ་བའི་རྐྱེན་གྱིས་སྐུ་གྲིབ་
ཕོག་སྟེ་མགྲིན་པ་བསྙུན་ནས་དགུང་ལོ་ཉེར་གཅིག་སྟེང་སྐུ་གཤེགས་སོ། །
སྐུ་ཕྲེང་བདུན་པ་ཐུབ་བསྟན་ཕྲིན་ལས་རྒྱ་མཚོ་ནི། རབ་བྱུང་བཅོ་ལྔ་པའི་མེ་རྟ་ལོ་སྤྱི་ལོ་༡༩༠༦མདོ་སྟོད་
གླིང་ཡུལ་ཡ་དིང་ཞེས་པའི་འབྲོག་སྡེ་ཆེན་པོ་རུ། ཇི་སྐྱིད་ཚང་ཞེས་རིགས་རུས་འབྱོར་པ་ཕུན་སུམ་ཚོགས་
པ་ཞིག་གི་ཁྱིམ་དུ་ཡབ་ཇི་སྐྱིད་མི་ཤེས་རང་སེལ་དང་། ཡུམ་དུང་དགའ་ལྷ་མོ་གཉིས་ཀྱི་སྲས་སུ་ངོ་མཚར་
བའི་ལྟས་དུ་མ་དང་བཅས་ཏེ་སྐུ་བལྟམས། སྐུ་ན་ཆུང་དུས་ནས་དམ་པའི་རང་རྟགས་འགོག་མེད་དུ་གསལ་བས་
ཉེ་འཁོར་ན་གནས་པ་ཀུན་ངོ་མཚར་དུ་བྱེད། རྫོགས་ཆེན་རིན་པོ་ཆེ་ཐུབ་བསྟན་ཆོས་ཀྱི་རྡོ་རྗེ་ལ་ཡང་སྤྲུལ་
གར་འཁྲུངས་ཀྱི་བརྟག་པ་ཞུ་སྐབས། སྒྲིབ་མེད་ཡེ་ཤེས་སྤྱན་གྱིས་ས་ཆ་གནས་ཁང་སོགས་གསལ་བར་ངོས་
འཛིན་གནང་སྟེ། རྟེན་སོགས་དངོས་རྫས་དུ་མ་གནང་ཞིང་བསྟན་འགྲོའི་དེད་དཔོན་དམ་པ་ཞིག་ངེས་པར་འོང་
གསུངས། དགུང་ལོ་བདུན་སྟེང་འཇིག་རྟེན་དབང་ཕྱུག་འཕགས་མཆོག་གསང་ཆེན་པའི་ཁྲི་ལ་མངའ་གསོལ།
དེ་ནས་རང་ལུགས་ཀྱི་འདོན་ཆོག་ཕྱག་ལེན་དང་བཅས་པ་མཐར་ཕྱིན་པར་སྦྱངས། རྒྱ་རས་དངོས་སྣང་མཁན་
འཇམ་དཔལ་བཟང་པོའི་མདུན་ནས་ཐར་རྒྱན། ཀུན་བཟང་བླ་མའི་ཞལ་ལུང་སོགས་ལ་གསན་བསམ་མཛད་
པས་ངེས་འབྱུང་གི་བསམ་པ་བཅོས་མ་མ་ཡིན་པ་རྒྱུད་ལ་སྐྱེས་ནས་རབ་ཏུ་བྱུང་། སོ་ཐར་སྡོམ་པ་མིག་འབྲས་
ལྟར་བསྲུང་བར་མཛད་པས་དམ་པའི་སྐྱེས་བུ་ཟེར་བ་འདི་འདྲ་མིན་ན་ཅི་ཡིན་ཞེས་སྐྱེ་བོ་ཀུན་ངོ་མཚར་དུ་གྱུར།
པད་སྤྲུལ་གོང་མ་སྐུ་ན་ཆུང་དུས་ནས་དགོངས་པ་རྫོགས་པས་དགོན་པ་ཡང་བར་སྐབས་ཤིག་ཏུ་སྒྲིགས་ཁྲིམས་
ལྷོད་པར་མཁན་པོ་འཇམ་བཟང་དང་བཀའ་བགྲོས་ནས། དགོན་པའི་ནང་གྲྭ་པ་ལྔ་མ་གཏོགས་མེད་ཀྱང་ཞེ་བློ་
བདེ་གསུངས་ནས་དགོན་པ་གཙང་དགོན་དུ་བསྒྱུར་རྩིས་བྱས་པ་ལ། ཡིད་སྲུབས་ཀྱི་ཕོ་ཉ་འགའ་ཞིག་གིས་
དང་དུ་མ་བླངས་པར་བརྟེན། གྲོ་བོ་ལུང་དང་བྱིན་རླབས་མཉམ་པར་གྲགས་པའི་ཚ་ཚ་ཡ་ཐོད་གྲོ་ལུང་རི་ཁྲོད་
ཅེས་པར་ལོ་གསུམ་དུ་མཚམས་ལ་བཞུགས། དེ་ནས་རང་དགོན་དང་སྡེ་པའི་མི་ཆེན། སྔར་དང་བླངས་མི་
བྱེད་མཁན་རྣམས་ཀྱིས་ཀྱང་འགྱོད་བཤགས་དང་དགོན་ལ་ཕེབས་རོགས་ལན་མང་ཞུས་པས་དགུང་ལོ་བཅུ་
བཞིའི་སྟེང་རང་དགོན་དུ་ཕེབས་ནས། དགོན་པ་གཙང་དགོན་དུ་བསྒྱུར་ཏེ་དམ་པའི་ཆོས་འདུལ་བའི་བསྟན་པ་
གཞིར་བཟུང་སྒྲིགས་ཁྲིམས་སོགས་གསར་གཏོད་བྱས། དགུང་ལོ་བཅུ་བདུན་སྟེང་ཙམ་དུ་མཁས་པའི་དབང་
པོ་འབྲུག་འཇམ་དབྱངས་གྲགས་པའི་ཞབས་པད་མཉེས་པ་གསུམ་གྱིས་བསྟེན་ཅིང་། ལམ་རིམ་ཐར་རྒྱན་ནས་
བཟུང་ཕྱག་རྒྱ་ཆེན་པོའི་ཆོས་སྐོར་ཐུན་མོང་མ་ཡིན་པའི་ཁྲིད་རྣམས་ལ་ནན་ཏན་དུ་སྦྱངས་བརྩོན་བྱས་པས་ཕྱག་
2OO ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



༠ ཇོ་བོ་གཙོ་འཁོར་གསུམ།
རྒྱ་ཆེན་པོའི་རྟོགས་པ་མངོན་དུ་གྱུར། ལྷག་པར་ཟབ་ལམ་ནཱ་རོའི་ཆོས་དྲུག་ལ་གནད་དུ་བསྣུན་པའི་ཉམས་ལེན་
བྱས་པས་རྟོགས་པའི་ཀློང་རྡོལ། དགུང་ལོ་ཉི་ཤུའི་སྟེང་སྒྲུབ་གྲྭ་སྔར་ཡོད་རྒྱ་བསྐྱེད་ནས་སྒྲུབ་དཔོན་རིན་པོ་ཆེ་
ཉིད་དང་མཁན་འཇམ་དཔལ་བཟང་པོ་གཉིས་ནས་མཛད། དེ་ནས་རིམ་བཞིན་སྒྲུབ་དཔོན་རྡོར་འཛིན་གསེར་
རིའི་ཕྲེང་བ་ལྟར་བར་མ་ཆད་པ་བྱོན། དགུང་ལོ་ཉེར་ལྔའི་སྟེང་བཤད་གྲྭ་གསར་འཛུགས་བྱས་ནས་མཚན་མི་
ཕམ་ལུང་རྟོགས་འཇམ་དཔལ་དགྱེས་པའི་སྐྱེད་ཚལ་དུ་གསོལ། དེ་སྐབས་བཤད་གྲྭའི་ཁང་ཤིང་ཡ་ལེབ་ཅེས་
པའི་གཞི་བདག་ནས་བཅད་པ་མཚན་མནལ་ལམ་དུ་གཞི་བདག་རྣམས་ཀྱིས་ཆོ་འཕྲུལ་དུ་མ་བསྟན་པ་ལ། འགྲོ་
འདུལ་ཐུགས་རྗེ་དབང་ཕྱུག་གི་གསུང་སྐུལ་ལྟར་གསོལ་མཆོད་བརྩམས་པས་དེ་མ་ཐག་ཏུ་ཞི། དེ་ནས་དབུས་
གཙང་གི་ཕྱོགས་ལ་གནས་གཟིགས་སུ་ཕེབས་པས་ལྷ་ལྡན་གཙུག་ལག་ཁང་དུ་ཇོ་བོ་ཤཱཀྱ་མུ་ནེའི་སྐུ་མདུན་དུ་
མཆོད་པའི་རྫས་དུ་མ་དང་ལྷག་པར་བདེ་ཆེན་ཆོས་འཁོར་གྱི་ཡོངས་འཛིན་རིན་པོ་ཆེ་རང་ཉིད་ཀྱི་གཏེར་ཆོས་
རྣམས་ཀྱི་ཆོས་བདག་ཏུ་མངའ་གསོལ། དེ་ནས་བྱར་གསང་སྔགས་ཆོས་གླིང་དུ་ཕེབས་ནས་འབྲུག་པ་ཐམས་
ཅད་མཁྱེན་པ་དོན་གྱི་སླད་དུ་མཚན་ནས་སྨོས་ན་བསྟན་འཛིན་མཁྱེན་རབ་དགེ་ལེགས་དབང་པོའི་མདུན་ནས་
ཟབ་ཆོས་དུ་མ་ཞུས། དེ་ནས་བཀའ་བརྒྱུད་གྲུབ་ཐོབ་རྒྱ་མཚོའི་གདན་ས་ཙ་རི་དག་པ་ཤེལ་རི་ལ་ཕེབས། དག་
པའི་སྣང་བ་འབྱམས་སུ་ཀླས། ཏིང་ངེ་འཛིན་དུ་མའི་རྩལ་འབྱོངས། འབྲེལ་ཚད་ཀྱི་སེམས་ཅན་རྣམས་གནས་
སྐབས་དང་མཐར་ཐུག་གི་བདེ་བར་བཀོད། དེ་ནས་ཕྱིར་རང་ཡུལ་ལ་ཕེབས། ཞེ་ཆེན་ཀོང་སྤྲུལ་པདྨ་དྲི་མེད་བློ་



o རྗེ་བཙུན་མ་སྒྲོལ་མ་ལྗང་སྔོན།
གྲོས་མདུན་ནས་ཟབ་ཁྲིད་དུ་མ་གསན་ཅིང་ཐུགས་ཡིད་གཅིག་ཏུ་འདྲེས། དགུང་ལོ་སུམ་ཅུའི་ནང་ཙམ་དུ་མདོ་
སྨད་བཀའ་བརྒྱུད་ཀྱི་གདན་ས་ཆེན་པོ་འཛི་སྒར་དགོན་དུ་ཕེབས། འཛི་སྒར་ལྷ་མཆོག་རྡོ་རྗེའི་མདུན་ནས་ཟབ་
ཁྲིད་དུ་མ་གསན། ཟབ་ཆོས་དྲན་པ་རང་གྲོལ་གྱི་ཆོས་བདག་ཏུ་མངའ་གསོལ། རང་དགོན་དུ་རྩེ་རི་རིན་ཆེན་
ཕྲེང་བའི་ཕྱག་བཞེས་ལྟར་སྒྲུབ་ཐབས་སྐོར་ལྔ། འཕྲལ་དགོས་ཆོས་བཞི་སོགས་ཀྱི་སྒྲུབ་མཆོད་རྒྱས་པ་གསར་
འཛུགས་བྱས་ཤིང་དགོན་པའི་འདོན་ཆོག་མང་པོ་ཞིག་འཛི་སྒར་གྱི་ལུགས་སུ་བསྒྱུར། རང་དགོན་དུ་མ་འོངས་
གནས་བབ་ཀྱི་བྱ་བ་མང་པོ་ཞིག་དངོས་སུ་གསུངས། དེ་ནས་དབུས་གཙང་། འདམ་གཞུང་། ནག་ཆུ་སོགས་
ས་ཆ་མང་པོ་ཞིག་ཏུ་ཕེབས་ཤིང་འགྲོ་བ་མང་པོ་སྨིན་གྲོལ་གྱི་ལམ་ལ་བཀོད། སྐུ་ཚེའི་སྨད་དུ་ཕལ་ཆེར་སྒྲུབ་པ་
སྙིང་པོར་མཛད་ཀྱིན་བཞུགས། བར་སྐབས་དུས་འགྱུར་གྱི་དབང་གིས་འོ་རྒྱལ་ཤིན་ཏུ་ཆེན་པོ་བྱུང་། དགུང་
གྲངས་དྲུག་ཅུའི་ནང་ཙམ་དུ་འདན་མ་རྫོང་ཆབ་སྲིད་གྲོས་མོལ་ཁང་གི་འགོ་ཁྲིད་ཀྱི་འགན་བཞེས། ཉིན་ཞིག་
མདུན་འཁོར་ན་ཡོད་པ་ཐམས་ཅད་ལ་ཤ་མར་ཐུད་སོགས་གང་དགོས་གནང་སྟེ། དེ་རིང་ང་རང་ཚོ་ཤིན་ཏུ་སྐྱིད་
མོ་བྱེད་དགོས་གསུངས། མ་འོངས་པའི་ཞལ་བརྡ་མང་པོ་རྩེད་མཚར་གྱི་ཚུལ་དུ་གསུངས། དགོང་མོ་དོ་དགོང་
202 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



ང་ཡི་རྩར་སུ་ཡང་ཉལ་མི་དགོས་གསུངས་ནས་སྒོ་བཅད། ནང་སྔ་མོར་མདུན་གཡོག་གིས་གསོལ་ཇ་འདྲེན་པའི་
ཚེ༑ རིན་པོ་ཆེ་སྐུ་དྲང་པོར་བསྲང་ནས་སྔ་ས་ནས་འོད་གསལ་ཆོས་སྐུའི་དབྱིངས་སུ་གཤེགས་ཚར་འདུག དེ་
ལྟ་བུའི་དམ་པ་དེ་ནི་ཚེ་གང་པོར་ཐོས་བསམ་སྒོམ་གསུམ་གྱི་སྒོ་ནས་དོན་བརྒྱུད་དཔལ་ལྡན་འབྲུག་པའི་བསྟན་
པར་ཕྱག་རྗེས་རླབས་པོ་ཆེ་བཞག ལྷག་པར་དུ་དམ་ཆོས་འདུལ་བ་གཞིར་བཟུང་བྱ་བ་ཀུན་བྱེད་པས་བཙུན་
པའི་ཚད་དུ་གྲགས། གསུང་སྐྱེས་སློབ་མ་མཁས་པ་དང་གྲུབ་པ་ཤིན་ཏུ་མང་བ་དང་། གསུང་རྩོམ་ཡང་མི་ཉུང་
བ་ཞིག་ཡོད། །
སྐུ་ཕྲེང་བརྒྱད་པ་ལུང་རྟོགས་སྐལ་བཟང་འགྱུར་མེད་རྒྱ་མཚོ་ནི། བོད་རབ་བྱུང་བཅུ་དྲུག་པའི་ལྕགས་སྤྲེལ་
སྤྱི་ལོ་༡༩༨༠ལོར་ཡབ་ཐུབ་བསྟན་བཤད་གྲུབ་དང༌། མ་ཡུམ་སྐལ་བཟང་དབང་མོ་གཉིས་ཀྱི་སྲས་སུ་ངོ་མཚར་
དང་བཅས་ཏེ་སྐུ་འཁྲུངས། དགུང་ལོ་བརྒྱད་ལ་ཕེབས་སྐབས་རྒྱལ་དབང་ཀརྨ་པ་དང་། སི་ཏུ་རིན་པོ་ཆེ་དང་།
ཞེ་ཆེན་རབ་འབྱམས། ནམ་མཁའི་སྙིང་པོ། དིལ་མགོ་མཁྱེན་བརྩེ་རིན་པོ་ཆེ་སོགས་ཀྱིས་དགོངས་པ་གཅིག་
མཐུན་དུ། ཐུབ་བསྟན་འཕྲིན་ལས་རྒྱ་མཚོའི་ཡང་སྲིད་དུ་ངོས་འཛིན་གནང་བ་བཞིན། པད་སྙིང་དགོན་བཤད་
སྒྲུབ་ཆོས་འཁོར་གླིང་དུ་གསེར་ཁྲི་ལ་མངའ་གསོལ། དེ་ནས་བཟུང་བླ་མ་པདྨ་དཀོན་མཆོག་མདུན་ནས་རང་
ལུགས་ཀྱི་ཆོ་ག་དང་ཕྱག་ལེན་སོགས་ཞིབ་ཕྲ་སྦྱངས། དགུང་ལོ་བཅུ་གཉིས་སྟེང་། ནང་ཆེན་ཨ་ལྡེའུ་རིན་
པོ་ཆེའི་དྲུང་དུ་ཕེབས་ནས་ཟླ་བ་གསུམ་ལ་འབྲུག་ལུགས་ཀྱི་དབང་ལུང་ཆ་ཚང་གསན། ཨ་འཛོམ་འབྲུག་པའི་
མདུན་ལ་ལོ་གསུམ་བཞུགས་ནས་འབུམ་ལྔ། ཕྱག་ཆེན། རྫོགས་ཆེན་གྱི་ཁྲིད་དང་ཡེ་ཤེས་བླ་མ། མཛོད་
བདུན་སོགས་ལ་སྦྱངས་པ་ནན་ཏན་བྱས། གསེར་རྟ་ཆོས་ཁྱབ་སྒར་ལ་ལོ་གཉིས་ཙམ་བཞུགས་ནས་མདོ་རྒྱུད་
ལ་གསན་བསམ་མཛད། བླ་རུང་ཆོས་སྒར་དུ་ཕེབས་ནས་ཟླ་བ་དྲུག་ཙམ་དུ་བཞུགས་ནས་མཁན་པོ་འཇིགས་
མེད་ཕུན་ཚོགས་མདུན་ནས་ཟབ་ཆོས་མང་དུ་ཞུས། དེ་ནས་དབུས་གཙང་། ལྷ་ས། བསམ་ཡས། ཙ་རི་
སོགས་ལ་གནས་གཟིགས་སུ་ཕེབས། ད་ལྟ་བསྟན་པ་དང་འགྲོ་བའི་དོན་རྒྱ་ཆེན་པོ་མཛད་བཞིན་འཚོ་ཞིང་
བཞེས་པ་ཉིད་དོ། ། །
གཉིས་པ། དབོན་སྤྲུལ་རིན་པོ་ཆེའི་སྐུ་ཕྲེང་རིམ་བྱོན་གྱི་ལོ་རྒྱུས། དབོན་སྤྲུལ་སྐུ་ཕྲེང་དང་པོ་ཁྱབ་བདག་
རྡོ་རྗེ་མཆོག་ནི། འདན་ཁོག་ཏུ་རག་རུ་བསྟན་ནོར་ཚང་ལ་སྐུ་འཁྲུངས། འདི་པད་སྤྲུལ་སྐུ་ཕྲེང་ལྔ་པ་བསྟན་འཛིན་
ཀརྨ་ངག་དབང་རྒྱ་མཚོའི་དབོན་པོ་ཡིན། དེ་ཕྱིན་ཁོང་གི་མཚན་ལ་དབོན་སྤྲུལ་དུ་གྲགས། མཛད་འཕྲིན་མི་
གསལ། ། །
དབོན་སྤྲུལ་སྐུ་རབས་གཉིས་པ། ཕ་མགོ་སྐྱེད་ཚེ་དབང་དང་། མ་ཕོ་བཟང་སྨན་ལི་ཡིན། དགུང་ལོ་ཆུང་
དུས་ནས་དམ་པའི་སྐྱེས་བུའི་རང་གཤིས་ལྷུན་གྲུབ་ཏུ་མངའ། མཁས་གྲུབ་མང་པོ་བསྟེན་ནས་བཀའ་དང་བསྟན་



བཅོས་མཐའ་དག་ལ་གསན་བསམ་སྒོམ་གསུམ་མཛད། ལྷག་པར་དུ་འཕོ་བ་ལ་མངའ་བརྙེས་པས་ཁོང་གིས་
འཕོ་འདེབས་གནང་ཕྱིན་འཕོ་རྟགས་མ་བཞག་པ་སུ་ཡང་མེད། དཔེར་ན། ཐེངས་ཤིག་ཀཿ ཐོག་སྤྲུལ་སྐུ་དང་
ཁོང་ལྷན་དུ་གཤིན་པོ་ཞིག་ལ་འཕོ་འདེབས་གནང་སྐབས། ཀཿ ཐོག་སྤྲུལ་སྐུས་ཁོང་གི་འཕོ་བའི་ནུས་པ་ལ་ཚོད་
ལྟ་མཛད་པས། འཕོ་རྟགས་ལ་གཤིན་པོའི་ཀ་ལི་ལག་མཐིལ་ཙམ་ཡར་བ་དང་ལྷན་དུ་ཀླད་ཁྲག་རྣམས་བར་སྣང་དུ་
འཐོར་བས་ཁོང་གི་ན་བཟའ་ཡང་བཙོག་པར་མཛད། དགུང་ལོ་ཉེར་ལྔའི་སྟེང་དུ་ཕེབས་སྐབས་ཁོང་གིས་མ་དུས་
ཀྱི་ཆོས་ཉིད་དུ་གྱུར། བདུན་དང་པོའི་སྟེང་དུ་སླེབས་སྐབས་ཁོང་གིས་གསུང་རྒྱུར། ང་ཨ་མ་ལ་རོགས་བྱེད་དུ་
འགྲོ་དགོས་ཐལ་གསུངས་ནས་སྐུ་མྱ་ངན་ལས་འདས། གདུང་རེ་མདའ་ལ་བསྟན་འཕེལ་ངག་འབྱུང་སྤྲུལ་སྐུ་དང་
འགྱུར་མེད་སྤྲུལ་སྐུ་རྣམ་གཉིས་ཀྱིས་མེ་ལ་བཞུས། འོན་ཀྱང་ཚང་ར་མེ་ཡིས་མ་ཚིག་པ་ཞག་བདུན་མཚམས་
ནས་ལྟ་སྐབས་བཅོམ་ལྡན་འདས་མི་འཁྲུགས་པའི་སྐུ་རང་བྱོན་དུ་འཁྲུངས་པ་སོགས་ངོ་མཚར་བསམ་ལས་
འདས་སོ། །
དབོན་སྤྲུལ་གསུམ་པ་རིག་འཛིན་བསོད་ནམས་རྣམ་རྒྱལ་ནི། དེ་ཡང་ཨ་འཛོམ་འབྲུག་པ་འགྲོ་འདུལ་དཔའ་
བོ་རྡོ་རྗེས། བསྟན་འགྲོའི་སྨན་གྱུར་རྒྱལ་བའི་མྱུ་གུ་ཆེ། །རིག་པ་འཛིན་པ་བསོད་ནམས་རྣམ་རྒྱལ་སྡེ། །ཞེས་
བསྔགས་པའི་དམ་པ་དེ་ནི་ཡབ་རྒྱ་གཉེར་བསམ་ཁོ་དང་མ་ཡུམ་མགོ་སྐྱེད་ཚང་ལ་ངོ་མཚར་དང་བཅས་ཏེ་སྐུ་
བལྟམས། དགུང་ལོ་ཆུང་དུས་ནས་བླ་མ་དུ་མ་དང་ཁྱད་པར་དུ་འབྲུག་འཇམ་དབྱངས་གྲགས་པ་དང་། ཨ་
འཛོམ་འབྲུག་པ་འགྲོ་འདུལ་དཔའ་བོ་རྡོ་རྗེ་གཉིས་བསྟེན་ནས་ཟབ་ཆོས་མང་དུ་ཞུས། དེང་སྐབས་ཁོང་གི་སྤྱོད་
ལམ་ལ་གཞན་དག་མ་དག་པའི་སྣང་བ་ཅན་ཁ་ཤས་ཀྱིས་སྐུར་འདེབས་ཞུས་སྐབས། ཨ་འཛོམ་འབྲུག་པས་ཁོང་
ལ་བཅོས་བསྒྱུར་བྱེད་རྒྱུ་མེད་ཁོ་རང་གང་དགར་ཞོགས་གསུངས། དེ་ནས་བཟུང་བརྟུལ་ཞུགས་ཀྱི་སྤྱོད་པ་སྣ་
ཚོགས་ཀྱིས་གཟུགས་ཅན་གཟུགས་མེད་ཀྱི་སེམས་ཅན་མང་པོ་སྨིན་གྲོལ་ལ་བཀོད། དེ་ཕྱིན་ཁོང་གི་མཚན་ལ་
དབོན་སྤྲུལ་འབའ་ལ་མ་ཞེས་གྲགས། གྲུབ་པའི་རྟགས་མཚན་ཐུན་སྣང་དུ་ཡང་མང་དུ་བསྟན། དཔེར་ན། ཉིན་
ཞིག་པད་སྙིང་དགོན་གྱི་གྲྭ་བུ་ཆེན་གྱིས་རྒྱ་གཉེར་ཚང་གི་ཤང་ལང་བཏགས་ནས་འགྲོ་སྐབས་ཁོང་གིས་དེ་ང་ལ་
སྟོན་གསུངས་ནས་གྲི་རྩེ་ནས་མར་སྣམ་བུ་བསྒྲིལ་བ་ལྟར་མཇུག་བར་དྲིལ། དེ་འདྲ་མ་བྱེད་ཞུས་པས་ཡར་དྲང་
པོར་བསྲང་བ་སོགས་ཤིན་ཏུ་མང་། མ་ཟད་ཚེ་ཆོག་ཅིག་གསུངས་ཕྱིན་རྟགས་ཐོན་མ་གཏོགས་རྩ་བ་ནས་མི་
གསུང་། རླ་ཡི་ལྷ་མགོ་བྱེ་བ་ལ་དམིགས་གཏད་ཀྱིས་སྦྱར་ཐེངས་དུ་མ་མཛད་པ་སོགས་མཐའ་ཀླས། དགུང་ལོ་
མཐོན་པོར་སླེབས་སྐབས་ཚེམས་ལས་རིང་བསྲེལ་བབ། དེ་ལྟ་བུའི་རྟོགས་པའི་དབང་ཕྱུག་ཆེན་པོ་དེ་བསྟན་པ་
དང་འགྲོ་བའི་དོན་རླབས་པོ་ཆེ་མང་དུ་མཛད་ནས་མཐར་པད་སྙིང་དགོན་གྱི་མདུན་ཐད་བསང་ཁྲི་གད་ཐོག་ཅེས་
པའི་ས་ཆ་ཡིད་དུ་འོང་བ་དེར་རྟག་འཛིན་ཅན་རྣམས་ཆོས་ལ་བསྐུལ་ཕྱིར་སྐུ་མྱ་ངན་ལས་འདས། སྐུ་གདུང་
204 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



བཞུ་སྐབས་དབུ་ཐོད་ལ་འབྲུ་གསུམ་རང་བྱོན།
སྒལ་ཚིགས་ལ་ཡི་དམ་འཁོར་ལོ་བདེ་མཆོག་
གི་སྐུ་རང་བྱོན་དུ་གསལ་བར་བྱོན་ཏོ། ། །
དབོན་སྤྲུལ་བཞི་པ་འཇམ་བཟང་ནི།
བོད་རབ་བྱུང་བཅུ་དྲུག་པའི་ཆུ་ཡོས་སྤྱི་ལོ་
༡༩༦༣ལོར་ར་སྐོར་མཁའ་འགྲོ་ཞེས་ཡོངས་
སུ་གྲགས་པའི་ཡེ་ཤེས་ཀྱི་མཁའ་འགྲོ་མ་དེ་
ཉིད་ཀྱི་སྲས་སུ་སྐུ་འཁྲུངས། དགུང་ལོ་ཆུང་
དུས་ནས་ར་སྐོར་མཁའ་འགྲོ་མཆོག་ནས་
པད་སྙིང་དབོན་སྤྲུལ་གྱི་ཡང་སྲིད་དུ་ངོས་
འཛིན་གནང་། བླ་མ་ཀ་ཐང་མཆོག་ནས་སྐུ་
ཁྲུས་གསོལ། གྱད་ཀྱི་མན་ཕུག་མར་བླ་མ་
བསོད་ནམས་བསང་ལོའི་དབུ་མཛད་ནས་
བླ་མ་དུ་མ་ལས་འབྲུག་ལུགས་ཀྱི་དབང་ལུང་
ཁྲིད་གསུམ་མང་དུ་གསན། མཁན་པོ་མུན་
སེལ་མདུན་ནས་ཟབ་ཆོས་ཞུས། པད་སྙིང་
༠ གསེར་ཟངས་ལས་གྲུབ་པའི་མཆོད་རྟེན་བཀོད་ལེགས།
དགོན་དུ་ལྷ་ཁང་གྲྭ་ཤག་ཁང་མིག་བཞི་བཅུ་
ལྷག་ཙམ་ཡོད་པ་ཞིག་བཞེངས་བཞིན་བསྟན་
འགྲོའི་དོན་དུ་འཚོ་ཞིང་བཞེས་པ་ཉིད་དོ། ། །
གསུམ་པ། བླ་སྤྲུལ་གཞན་དག་གི་ལོ་
རྒྱུས་བཤད་པ་ལ། རྟོགས་པའི་དབང་ཕྱུག་
ཨ་མཆོད་ཆོས་དགའ་ཁོང་ནི་ཡ་དེང་
སངས་སེ་རི་བའི་བླ་མ་ཡིན། ཁོང་གི་
རུས་ནི་ཕོ་ལུ་ཡིན། ཨ་བོ་བླ་མ་བསྟན་
འཛིན་དར་རྒྱས་དང་། འདས་ཤུལ་བླ་མ་
བསོད་ནམས་ཆོས་ལྡན་གཉིས་བསྟེན་
གི
205



ཏེ་ཐུན་མིན་ཟབ་ཆོས་མང་པོ་ཞུས། དགུང་ལོ་དོན་གསུམ་སྟེང་སྐུ་གཤེགས། འདས་ཁའི་ཞལ་ཆེམས་ལ། ང་
ཡི་ཕུང་པོ་མེ་ལ་བསྲེགས་ན་རྗེས་མ་པད་སྙིང་དགོན་ལ་ཕན་ཐོགས་པའི་བླ་མ་ཞིག་འོང་ན་ཡང་ཐང་གསུངས།
སྐུ་གདུང་སྐབས་བྲང་ལ་བདེ་མཆོག་རང་བྱོན་ཡོད་པ་ཁོང་གི་བུ་བསྟན་འཕེལ་དགོན་གྱི་གྲྭ་བླ་མ་བློ་གྲགས་ས་ལ་
ཡོད་པ་རོ་མེའི་སེང་གེས་དངོས་སུ་མཐོང་ངོ་། །
སྤྲུལ་སྨུག་དགའ་རིན་པོ་ཆེ་ནི། སྐུ་གོང་མའི་གདུང་སྐབས་སྤྱན་འགར་རིའི་ཞིས་མའི་པང་དུ་ཕེབས་ཤིང་།
པད་སྙིང་ཡང་སྲིད་ནས་ཨ་མཆོད་ཞལ་ཆེམས་སོགས་གང་ལ་གཞིག་ཀྱང་པད་སྙིང་དགོན་ལ་ཕན་ཐོགས་པའི་བླ་
མ་ཞིག་ངེས་པར་འོང་བར་དགོངས་ནས། ཡ་དེང་སངས་སེའི་བླ་མ་ཐུབ་བསྟན་ཆོས་རྡོར་ཡིན་པའི་རྒྱུ་མཚན་
གྱིས་རྫོགས་སྤྲུལ་ཐུབ་བསྟན་ཆོས་རྡོར་ལ་ཡང་སྲིད་གར་འཁྲུངས་ཞུས། ཁོང་ནས་གདུང་བཞུ་ཉིན་ནས་སྐུ་
བལྟམས་ཚར་འདུག་གསུངས། ཞུ་མཁན་ཨ་ཙུག་དགའ་དགའ་ཡིན། ཡབ་དགར་རའི་ཞིས་མ་དང་། ཡུམ་ཕོ་
གཟའ་ལྷ་སྡིས། ཁོང་ནི་ཕོ་ལུ་ཆོས་དགའི་སྲིང་མོ་ཡིན། དེ་གཉིས་ཀྱི་སྲས་སུ་བོད་རབ་བྱུང་བཅུ་དྲུག་པའི་ས་
འབྲུག་སྤྱི་ལོ་༡༩༢༨ལོར་སྐུ་བལྟམས། མཁན་པོ་འཇམ་བཟང་དང་། པད་སྙིང་ཡང་སྲིད་གཉིས་ནས་ན་བཟའ་
ཕུལ་ཞིང་སྐུ་ཁྲུས་གསོལ། སློབ་དཔོན་ཁོ་རང་གི་ཞང་པོ་ཕོ་ལི་བཟང་པོས་མཛད་ཅིང་འདོན་ཆོག་ཕྱག་ལེན་
སོགས་མཐར་ཕྱིན་པར་སྦྱངས། པད་སྙིང་སྤྲུལ་སྐུས་གཟིམ་ཆུང་མཆོད་ཆས་སོགས་ཡོངས་རྫོགས་ཕུལ། པད་
སྙིང་ཡང་སྲིད་དང་། མཁན་རྒན་འཇམ་བཟང་
། ཨ་པན་རབ་རྒྱས་སོགས་མཁས་གྲུབ་གཉིས་ལྡན་གྱི་བླ་མ་དུ་
མ་བསྟེན་ནས་སྨིན་བྱེད་ཀྱི་དབང་། གྲོལ་བྱེད་ཀྱི་ཁྲིད། རྒྱབ་རྟེན་གྱི་ལུང་སོགས། མདོར་ན་མདོ་སྔགས་ཀྱི་
གདམས་པ་རྣམས་བུམ་པ་གང་བྱོའི་ཚུལ་དུ་ཞུས། སྒྲུབ་ཁང་དུ་ལོ་གསུམ། བཤད་གྲྭ་ལ་ལོ་གསུམ་བཞུགས་
ནས་གཞུང་ལུགས་དང་ཟབ་ཆོས་ཐུན་མིན་རྣམས་ལ་གསན་སྒོམ་མཐར་ཕྱིན་པ་མཛད། རྫོ་ཕུ་ཁུངས་དགོན་དུ་
ཕེབས་ནས་རིན་ཆེན་གཏེར་མཛོད་ཀྱི་དབང་ཞུས། པད་སྙིང་དགེ་སྐོས་ཀྱི་འགན་འཁུར། འཛི་སྒར་དགོན་དུ་
ཕེབས་ནས་གཏེར་གསར་ཟབ་ཆོས་དྲན་པ་རང་གྲོལ་གྱི་སྒྲུབ་མཆོད་པད་སྙིང་དགོན་དུ་བཙུགས། དེ་ནས་ཡར་
རྒྱ་སྡེའི་ནང་དུ་ཕེབས། ལོ་གསུམ་བཞི་བར་དུ་དེར་བཞུགས། དེ་ནས་དུས་འགྱུར་གྱི་དབང་གིས་ཇ་ལམ་དུ་
འདས། དེ་སྐབས་དགུང་ལོ་དྲུག་ཅུ་རེ་གཅིག་ཡས་མས་ཡིན་པར་སྣང་ངོ་། །
སྤྲུལ་བསོད་ནམས་སྙན་གྲགས་ཀྱི་སྐོར། སྤྲུལ་བསོད་ནམས་སྙན་གྲགས་ནི་ཡབ་གླིང་ཚང་བློན་ཆེན་ཡར་
གླིང་དབང་རྒྱལ་དང་། མ་ཡུམ་སྒྲོལ་དཀར་གཉིས་ཀྱི་སྲས་སུ་ཨ་ཕྱུག་ཤ་ཡག་མ་ལ་བོད་རབ་བྱུང་བཅུ་དྲུག་པའི་
མེ་གླང་སྤྱི་ལོ་༡༩༣༧ལོར་སྐུ་འཁྲུངས། ཁྱིམ་དུ་འཇའ་འཁྱིལ། རྐྱང་རྟ་གདང་ནང་ལ་ཉི་མ་བདུན་ཉལ་བ་སོགས་
རྟགས་མཚན་མང་དུ་ཡོད། དཔལ་སྤུངས་སི་ཏུ་རིན་པོ་ཆེ་ནས་རི་མགུལ་ཆོས་གྲགས་སྤྲུལ་སྐུའི་ཡང་སྲིད་དུ་
ངོས་འཛིན་མཛད། འོན་ཀྱང་པད་སྙིང་ཡང་སྲིད་ནས་འདི་པད་སྙིང་དབོན་སྤྲུལ་གྱི་སྐུ་གསུང་ཐུགས་སྤྲུལ་ཞིག་
206 ཁམས་དང་ཉག་ཆུ་ཁུལ་གྱི་དགོན་སྡེའི་སྐོར།



ཡིན་གསུངས་ནས་པད་སྙིང་དགོན་གྱིས་བདག་གཉེར་མཛད། པད་སྙིང་ཡང་སྲིད་ནས་སྐུ་ཁྲུས་གསོལ། དགུང་
ལོ་བཅུ་དྲུག་ཙམ་ནས་ཀྲུང་ལིའི་མཆོག་གྲུབ་དང་ལྷན་དུ་ཞེ་ཆེན་རི་ཁྲོད་དུ་ལོ་གསུམ་བཞུགས། མཁན་གང་ཤར་
མདུན་ནས་བཀའ་ལུང་དབང་གསུམ་སོགས་མང་པོ་ཞུས། ཞེ་ཆེན་ཀོང་སྤྲུལ་མདུན་ནས་ཟབ་ཁྲིད་གདམས་
པ་མང་དུ་གསན། སྤྲུལ་སྐུ་སྨུག་དགའི་མདུན་ནས་གཏེར་གསར་དབང་ཞུས། དགོན་ནང་ལ་ཚེ་གྲུབ་དང་བདེ་
མཆོག་གི་སྐུ་མཚམས་ལ་བཞུགས། ད་ལྟ་བསྟན་པ་དང་འགྲོ་བའི་དོན་མཛད་བཞིན་འཚོ་ཞིང་བཞེས་པ་ཉིད་དོ།།
སྤྲུལ་ཀུན་བཟང་བཤད་སྒྲུབ། སྤྲུལ་ཐུབ་བསྟན་ཚེ་རིང་། སྤྲུལ་ཐུབ་བསྟན་ཀརྨ་ལེགས་བཤད། སྤྲུལ་ཆོས་
དཔལ་ཡེ་ཤེས་སོགས་མཆིས་སོ། །
ལྔ་པ་བཤད་གྲྭ་མི་ཕམ་ལུང་རྟོགས་འཇམ་དཔལ་དགྱེས་པའི་སྐྱེད་ཚལ་ནི། གོང་སྨོས་བཞིན་༡༩༣༠
ལོར། རིན་པོ་ཆེ་ཐུབ་བསྟན་འཕྲིན་ལས་རྒྱ་མཚོ་མཆོག་གི་དགོངས་བཞེད་བཞིན། ལྷ་ཁང་སྔར་བསྟན་འཛིན་
ཆོས་དབང་རྒྱ་མཚོའི་སྐབས་སུ་བཞེངས་པ་དེ་ཉིད་རྒྱ་སྐྱེད་ཀྱིས་ཀ་བ་བཅུ་དྲུག་དང་། གྲྭ་ཁང་ཉི་ཤུ་ལྷག་ཙམ་
གསར་སྐྲུན་བྱས་ནས། བཤད་གྲྭའི་དབུ་འཛིན་མཁན་རིན་པོ་ཆེ་འཇམ་བཟང་གིས་མཛད། དྭགས་པོའི་ཐར་
རྒྱན། ཀུན་མཁྱེན་པད་དཀར་གྱི་སྡོམ་གསུམ་ཆེ་ཆུང་། མངོན་པ་མཛོད། ཤེར་ཕྱིན་མངོན་རྟོགས་རྒྱན། སྤྱོད་
འཇུག དབུ་མ་གཞུང་གསུམ་གསལ་བྱེད། ཚད་མའི་སྤྱི་དོན་རྣམས་ཀུན་མཁྱེན་གྱི་འགྲེལ་བའི་སྟེང་ནས་དང་།
བྱམས་ཆོས་ཕྱི་མ་བཞི་དང་། མངོན་པ་གོང་མ། འདུལ་བ་མདོ། ཀཱ་རི་ཀ་ལྔ་བཅུ་པ། སུམ་བརྒྱ་པ། མེ་ཏོག་
ཕྲེང་རྒྱུད། དབུ་མ་རྩ་འཇུག་བཞི་གསུམ། སོར་མདོ་བཅས་མཁན་པོ་གཞན་དགའི་འགྲེལ་བའི་སྟེང་ནས་དང་།
འབའ་ར་བའི་སྔགས་གསར་རྣམ་བཤད། ཟུར་ཁྲིད་ལ་སུམ་རྟགས། སྙན་ངག རྩིས་དཀར་ནག དབྱངས་ཅན་
སྒྲ་མདོ། བསྡུས་གྲྭ་སོགས་ལ་འཆད་ཉན་སྤེལ། ཉིན་རེ་བཞིན་འཆད་རྒྱུགས་དང་རྩོད་རྒྱུགས་འབུལ་བ་ཆག་
མེད། ཟླ་བ་རེའི་ཉ་སྟོང་ལ་གསོ་སྦྱོང་ཆད་མེད་དང་། ལྷག་པར་སྨན་རྩིས་གཉིས་ཟུང་འབྲེལ་བྱེད་པའི་སྒོ་ནས་
རྒྱ་ཆེ་བའི་ཞིང་འབྲོག་མང་ཚོགས་ལ་ཞབས་འདེབས་བླ་ན་མེད་པ་ཞུས། ཚེས་ཉེར་ལྔ་དང་། ཚེས་བཅུ་རྣམས་
སུ་མི་ལའི་ཚོགས། ལྷ་བབ་དུས་ཆེན། མི་ལའི་འདས་མཆོད། ཀུན་མཁྱེན་པདྨ་དཀར་པོ། འགྲོ་མགོན་གཙང་
པ་རྒྱ་རས་རྣམས་ཀྱི་འདས་མཆོད། སེང་གདོང་སྒྲུབ་པ། ཉི་ལོག་རྡོ་རྗེ་གཏུམ་པོའི་སྒོ་ནས་གཏོར་ཟློག་བྱེད་པ་
སོགས་དུས་མཆོད་ཀྱང་མང་པོ་མཆིས། དགོན་གཞུང་གི་ཚོགས་ཆེན་ཐམས་ཅད་ལ་བཤད་གྲྭ་བ་རྣམས་འཚོག་
དགོས། མདོར་ན་ལུང་སྡེ་སྣོད་གསུམ་དང་། ལམ་བསླབ་པ་གསུམ་ལ་གནད་དུ་བསྣུན་པའི་བཤད་གྲྭ་འདི་རྨང་
ཚུགས་པ་ནས་བཟུང་དུས་འགྱུར་དབང་གིས་འཐོར་ཞིག་མ་སོང་བར་དུ་ཡར་ཟླ་ལྟར་འཕེལ་ཞིང་མཁས་གྲུབ་
གསེར་རིའི་ཕྲེང་བ་ལྟར་བར་མ་ཆད་པ་བྱོན་ནོ། ། །
མཁན་རབ་རྣམས་ཀྱི་མཛད་པ་ཆེ་ལོང་ཙམ་བཀོད་ན། མཁན་རབ་དང་པོ། མཁན་རིན་པོ་ཆེ་མཉྫ་ཤྲཱི་



བྷ་དྲའམ་འཇམ་དཔལ་བཟང་པོ་ནི། རབ་བྱུང་བཅོ་ལྔ་པའི་མེ་གླང་སྤྱི་ལོ་༡༨༧༧ལོར་ཡ་དེང་ཞེས་པའི་འབྲོག་
སྡེ་རུ་ཕྱི་ཁུད་ཚ་འགའ་ཞེས་པའི་རིགས་རུས་འབྱོར་པ་ཕུན་སུམ་ཚོགས་པ་ཞིག་ཏུ་སྐུ་བལྟམས། དགུང་ལོ་
བཅུ་བདུན་ཙམ་གྱི་བར་དམག་ཇག་སོགས་ཀྱི་ལས་འགའ་ཞིག་ཀྱང་བྱས། རྐྱེན་འགའ་ཞིག་གིས་ཐུགས་སྐྱོ་
སྟེ་འཁོར་བ་ལ་ངེས་པར་གཏིང་ནས་འབྱུང་སྟེ་མདོ་སྨད་མཁས་པའི་འབྱུང་གནས་རྫོགས་ཆེན་ཨོ་རྒྱན་བསམ་
གཏན་ཆོས་གླིང་དུ་ཕེབས། དེ་དུས་གཞན་ཕན་སྣང་བའམ་གཞན་དགའ་རིན་པོ་ཆེ་གཤིན་རྗེ་སྒྲུབ་ཕུག་ལ་
བཞུགས་འདུག་པ་མཇལ་དུ་ཕྱིན། ཞལ་མཐོང་བ་དང་། བཅོས་མིན་གྱི་མོས་གུས་འཁྲུངས་ཏེ། ལུས་ལོངས་
སྤྱོད་ཐམས་ཅད་ཀྱིས་ཞབས་ཕྱི་བསྒྲུབས་ནས་མཉེས་པ་གསུམ་གྱི་སྒོ་ནས་བླ་མའི་ཞབས་པད་ལོ་བཅུ་ཡི་རིང་
ལ་བསྟེན་ཅིང་། གཞུང་ཆེན་བཅུ་གསུམ། གསང་སྙིང་། སྡོམ་གསུམ། རྫོགས་ཆེན་གྱི་ཁྲིད་མན་ངག་གི་
སྐོར་དཔག་ཏུ་མེད་པ་གསན་བསམ་སྒོམ་གསུམ་མཛད་པས་ཐུགས་ཟིན་གྱི་སློབ་མའི་གཙོ་བོར་གྱུར། དེ་ནས་
མཁས་གྲུབ་ཆེན་པོ་འབྲུ་འཇམ་དབྱངས་གྲགས་པ། ཁམས་སྤྲུལ་བདུན་པ་སངས་རྒྱས་བསྟན་འཛིན་གཉིས་ལས་
རང་ལུགས་ཀྱི་ཆོས་སྐོར། སྒྲུབ་ཐབས་སྐོར་ལྔ། འཕྲལ་དགོས་ཆོས་བཞི། གཞན་ཡང་རྡོར་ཕྲེང་། སྒྲུབ་ཐབས་
ད ད ད དུད་
208 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



རྒྱ་མཚོ་སོགས་ཀྱི་དབང་ལུང་དང་། རྫོགས་རིམ་གཙོ་བོར་སྟོན་པའི་གདམས་ངག་བཀའ་རྒྱ་ཅན་ལྔ་ཞེས་
ཡོངས་སུ་གྲགས་པ། ལྟ་བ་ཕྱག་རྒྱ་ཆེན་པོ། སྒོམ་པ་ནཱ་རོའི་ཆོས་དྲུག སྤྱོད་པ་རོ་སྙོམས་སྐོར་དྲུག འབྲས་
བུ་རྟེན་འབྲེལ་རབ་བདུན། ཀུན་གཅེས་བླ་མའི་རྣལ་འབྱོར་སོགས་ལ་གསན་བསམ་མཛད། གཞན་ཡང་སྨན་
རྩིས། བཟོ། གསོ་བ། སུམ་རྟགས་སོགས་ཐ་སྙད་རིག་གནས་རྣམས་ལ་སྦྱངས་བརྩོན་མཐར་ཕྱིན་པ་མཛད་
པས་མང་དུ་ཐོས་པ་རྒྱ་མཚོའི་ཕ་རོལ་ཏུ་ཕྱིན། དེ་ནས་དབེན་པའི་རི་སུལ་རྣམས་ལ་རྩེ་གཅིག་ཏུ་སྒྲུབ་པ་མཛད་
པས་རྟོགས་པའི་ཀློང་བརྡོལ་ཏེ་ཕྱག་རྒྱ་ཆེན་པོའི་རྟོགས་པ་མངོན་སུམ་དུ་ཤར། རྩ་རླུང་ལ་རང་དབང་ཐོབ་པས་
རླུང་སེམས་དྭངས་མར་འབྱོངས་ཏེ་གྲུབ་པའི་དབང་ཕྱུག་ཆེན་པོ་རུ་གྱུར། ཕྱི་སོ་སོར་ཐར་པའི་སྡོམ་པས་རྒྱུད་
བསྡམས་ནས་བཅས་འགལ་གྱི་ཉེས་པ་ཕྲ་མོས་ཀྱང་མ་གོས། ནང་བྱང་ཆུབ་ཀྱི་སེམས་ལ་རྩལ་འབྱོངས་པས་
དུད་འགྲོ་འདྲེ་གདོན་རྣམས་ཀྱང་མ་ལ་བུ་བཞིན་དུ་འཁོར་ཏེ་གུས་བཀུར་ཞུ་བས་མདོ་སྨད་ནོར་འཛིན་ཡངས་
པོར་མཁན་ཆེན་འཇམ་དཔལ་བཟང་པོ་ཞེས་སྙན་པའི་གྲགས་པ་ཕྱོགས་ཀུན་ཏུ་ཁྱབ། འཇིག་རྟེན་དབང་ཕྱུག་
པད་སྤྲུལ་ཐུབ་བསྟན་ཕྲིན་ལས་རྒྱ་མཚོའི་བཀའ་བཞིན། པད་སྙིང་དགོན་གྱི་བཤད་གྲྭ་དང་། སྒྲུབ་གྲྭ་རྣམས་
༠ པད་རྙིང་དགོན་པའི་བཤད་གྲྭ་ཁང༌།



སུ་ལོ་དུ་མ་བཞུགས་ནས་སྐལ་ལྡན་གྱི་སློབ་མ་མང་པོ་རྗེས་སུ་འཛིན་པར་མཛད། དེ་ནས་ཕྱོགས་ཕྱོགས་སུ་
ཕེབས་ནས་དམ་པའི་ཆོས་ཀྱི་འཁོར་ལོ་བར་མེད་དུ་བསྐོར། སྐུ་ཚེའི་སྨད་ཕལ་ཆེར་པད་སྙིང་དགོན་གྱི་ལྷོ་ནུབ་
མཚམས། རྗེ་ལུང་སྔོན་མོ་དལ་གྱིས་འབབ་པའི་དབུས་དེར་གླིང་ག་ཡིད་དུ་འོང་བ། ཕྱོགས་ཐམས་ཅད་ནས་
ལྗོན་ཤིང་སྣ་ཚོགས་ཀྱིས་བསྐོར་ཞིང་། མེ་ཏོག་སྣ་ཚོགས་ཀྱིས་དང་བ་འདྲེན་པའི་གླིང་ག་དེར་བཞུགས་ནས།
ཐར་རྒྱན། སྤྱོད་འཇུག ཀུན་བཟང་སྔོན་འགྲོ། ཕྱག་ཆེན་སྔོན་འགྲོ་སོགས་ལམ་རིམ་གྱིས་བློ་སྦྱངས། ཕྱག་
ཆེན། རྫོགས་ཆེན། ཞི་བྱེད། ཡེ་ཤེས་བླ་མ། ནཱ་རོའི་ཆོས་དྲུག རོ་སྙོམས་སྐོར་དྲུག རི་ཆོས། ཁྲིད་ཆེན་
བརྒྱད་སོགས་ངེས་དོན་རྣམས་བར་མེད་དུ་གསུངས་པས་གྲུབ་མཐའ་རིས་མེད་ཀྱི་སྐལ་ལྡན་གྱི་སློབ་མ་གྲངས་
ལས་འདས་པ་འདུས་ཤིང་སྨིན་གྲོལ་གྱི་ལམ་ལ་འགོད་པར་མཛད་པས་ཕྱིས་སུ་གླིང་དེ་ལ་འཇམ་བཟང་གླིང་དུ་
གྲགས། ཡི་དམ་ལྷ་ཡིས་ཞལ་གཟིགས་པའི་སྐོར་དང་། ཏིང་འཛིན་མངོན་ཤེས་ཀྱིས་ལྐོག་གྱུར་མཁྱེན་པའི་སྐོར་
སོགས་ཆེས་ཤིན་ཏུ་མང་བར་ཡོད་ཀྱང་མང་དོགས་ནས་མ་བྲིས་ལ། མཁྱེན་པར་འདོད་ན་གཞན་ལས་ཤེས་པར་
བྱ་ཞིང་། མདོར་མཚོན་ཙམ་བཀོད་ན། ཉིན་ཞིག་ཁོང་གིས་སློབ་མ་སྐོར་ཞིག་ལ་གཅོད་ཁྲིད་ཕོག་ནས་གཉན་ས་
རྣམས་ལ་སྒོམ་དུ་གཏོང་ཁར་ཁྱོད་རྣམས་འདི་ནས་འགྲོ་དུས་ཟིལ་གནོན་འཕེན་རྒྱུ་མ་བརྗེད་གསུངས་ཀྱང་སློབ་
མ་རྣམས་ཀྱིས་སླ་ཆོས་བྱས་པས་བརྗེད་པ་ལ། ལྷོང་ཚད་ཤུགས་དྲག་བྱུང་། ལྷོང་ཚད་མ་ཆོད་ནས་མཚན་མོ་
དེ་རང་ལ་མར་འོངས་ནས་རང་རང་སོ་སོའི་ཁྱིམ་དུ་འགྲོ་རྩིས་བྱེད་སྐབས། མཁན་པོའི་སྐུ་མདུན་དུ་དུས་རྒྱུན་
ཡོད་པའི་སྤྲུལ་སྐུ་ཆུང་ཆུང་ཞིག་ཡོད་པ་དེ་དེར་རྒྱུགས་འོངས་ནས། དེ་རིང་ཁྱོད་རྣམས་ལ་མཁན་པོས་བཀའ་
བཀྱོན་གནང་ངེས་རེད། ཁྱོད་རྣམས་སླེབས་པས་ཤོག་གིས་གསུངས་ནས་ང་མངགས་བྱུང་བས་མགྱོགས་པར་
འགྲོ་ཟེར་བས། ཐམས་ཅད་མཁན་པོའི་མདུན་དུ་བཅར་སྐབས་ཁྱོད་རང་རྣམས་ཀྱིས་ངག་མ་ཉན་པའི་ལན། ང་
མིན་ན་ཁྱོད་རྣམས་ལ་དཀའ་ངལ་དང་འཕྲད་པ་འདྲ། ཟིལ་གནོན་ཞིག་འཕེན་པ་ལ་དེ་འདྲའི་དཀའ་ལས་ཅི་ཡོད་
གསུངས། ཁོ་རང་རྣམས་ཀྱི་སྔར་སྐད་ཆ་བཤད་པ། ལྷོང་ཚད་ཡོངས་ལུགས་ཡིད་ལ་དྲན་ཚུལ་སོགས་ཕལ་
ཆེར་ཞིག་གསུངས་སོང་བས་ཐམས་ཅད་ཧ་ལས་ནས་འགྱོད་བཤགས་དྲག་པོ་བྱེད་དགོས་བྱུང་། དེ་ལྟར་འགྲོ་
བ་མང་པོ་སྨིན་གྲོལ་ལ་བཀོད་ནས། བོད་རབ་བྱུང་བཅུ་དྲུག་པའི་སྟོད་ཙམ་སྤྱི་ལོ་༡༩༥༠ ཡས་མས་སུ་ངོ་
མཚར་བའི་ལྟས་དུ་མ་དང་བཅས་ཏེ་སྐུ་གཤེགས། གསུང་སྐྱེས་ཀྱི་སློབ་མ་ཡང་། མཆོག་སྤྲུལ་ཆུ་ངོགས་པད་
དཀར། པད་སྤྲུལ་ཐུབ་བསྟན་ཕྲིན་ལས་རྒྱ་མཚོ། མ་དགོན་མཁར་དམར་སྤྲུལ་སྐུ། ཀཐོག་མཁན་པོ་རིག་
འཛིན་བཟང་པོ། ཞེ་ཆེན་མཁན་པོ་གང་ཤར་དབང་པོ། ར་སྐོར་མཁན་པོ་བཀའ་ཆོས། མཁན་པོ་ཨ་ཁྱུང་། ཟླ་
བ་དཀར་རྒྱས་སོགས་གྲངས་ལས་འདས། གསུང་རྩོམ་ཡང་མི་ཉུང་བར་བཞུགས་སོ། །
མཁན་རབ་གཉིས་པ་པདྨ་རབ་རྒྱས། མཛད་རྣམ་མི་གསལ།
210 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



མཁན་རབས་གསུམ་པ་ཐུབ་བསྟན་སྙན་གྲགས་མཆོག་ནི། ཡབ་ཇི་སྐྱེད་བཀྲ་ཤིས་ལྷ་རྒྱལ་དང་། ཡུམ་རྒྱ་
བཟའ་ཞིག་ཡིན། དགུང་ལོ་ཆུང་དུས་ནས་རབ་ཏུ་བྱུང་། རྫོགས་ཆེན་ཤྲཱི་སེང་དུ་ཕེབས་ནས་རྫོགས་ཆེན་
མཁན་པོ་ཐུབ་བསྟན་མདུན་ནས་མདོ་རྒྱུད་མཐའ་དག་ལ་མཐར་ཕྱིན་པར་སྦྱངས། མཁས་པའི་མཚན་སྙན་
འབར། པད་སྙིང་དགོན་གྱི་མཁན་རབས་གསུམ་པ་མཛད། ཞེ་ཆེན་ཀོང་སྤྲུལ་པདྨ་དྲི་མེད་བློ་གྲོས་ཀྱིས་ཕྱག་
ཐལ་མོ་སྤྱི་བོར་སྦྱར། སྤྱན་ཆབ་བསིལ་ནས། ཁོང་གི་ལྟ་སྒོམ་འདྲ་བ་དཀའ་གསུང་། མཐར་དུས་འགྱུར་གྱི་
དབང་གིས་མི་ཉག་ར་མཁར་ལ་འདས། འདས་ཚུགས་མདའ་དང་འདྲ་བ་ཞེས་དེར་ཡོད་བཙོན་གྲོགས་ཀུན་གྱིས་
གླེང་། སྐུ་གདུང་ཞག་གསུམ་དུ་དྲོད་མ་ཡལ། འདི་རྫོགས་ཆེན་མཁན་པོ་ཐུབ་བསྟན་གྱི་རང་མཁས་ཀྱི་སློབ་མ་
བཞི་ཡི་ནང་མངོན་པ་རང་ལས་མཁས་པ་པད་སྙིང་མཁན་པོ་ཐུབ་སྙན་ཞེས་པ་དེའོ་ཞེས་ཟེར་སྲོལ་གདའོ། ། །
མཁན་རབས་བཞི་པ་སྣང་གསལ་རྡོ་རྗེ་མཆོག་ནི་བོད་རབ་བྱུང་བཅོ་ལྔ་པའི་ས་སྟག་སྤྱི་ལོ་༡༨༧༨ལོར་ཡབ་
བཟོ་བོའི་དགེ་བསྙེན་ཟེར་བ་དང་ཡུམ་གཡོན་བཟའ་བཟང་མོ་གཉིས་ཀྱི་སྲས་སུ་སྐུ་འཁྲུངས། དགུང་ལོ་ཆུང་
དུས་ནས་རབ་ཏུ་བྱུང་། པད་སྙིང་དགོན་གྱི་མཆོད་དཔོན་ལོ་དྲུག་ཏུ་བྱས། མཁན་པོ་འཇམ་བཟང་མདུན་ནས་
ལོ་གསུམ་ལ་མདོ་རྒྱུད་མན་ངག་མང་དུ་གསན། བསྙེན་རྫོགས་ཀྱི་སྡོམ་པ་ཡང་མཁན་པོ་འཇམ་བཟང་མདུན་
ནས་ཞུས། རིག་གནས་སྤྱི་དང་ལྷག་པར་སྨན་རྩིས་ལ་མཁས་གྲགས་ཆེ། མཁན་རབས་བཞི་པ་མཛད་ནས་ལོ་
དྲུག་ཏུ་བཞུགས། དེ་ནས་དབུས་ཕྱོགས་སུ་ཕེབས་ནས་སྟག་ལུང་རིན་པོ་ཆེའི་ཡོངས་འཛིན་མཛད། ང་བདུན་
ལོར་དུས་འགྱུར་དབང་གིས་བཙོན་ཁང་དུ་ཚུད། མཐར་གདན་ཁོག་སྒྲོལ་མ་ལྷ་ཁང་ནང་དུ་གཤེགས་སོ། ། །
མཁན་རབས་ལྔ་པ་ཆོས་ལོ་ཚེ་རིང་ནི། ཡབ་གཡོན་དཔལ་དང་། ཡུམ་སྤེལ་མཚོ་གཉིས་ཀྱི་སྲས་སུ་སྐུ་
བལྟམས། ཆུང་དུས་ནས་པད་སྙིང་དགོན་གྱི་ཆོས་སྒོར་བཞུགས། མཁན་རིན་པོ་ཆེ་འཇམ་དཔལ་བཟང་པོ་
དང་། ཐུབ་བསྟན་ཕྲིན་ལས་རྒྱ་མཚོ། ཉག་བླ་ཤེས་རབ་འོད་ཟེར། ཨ་འཛོམ་འབྲུག་པ་འགྲོ་འདུལ་དཔའ་བོ་
རྡོ་རྗེ་སོགས་མཁས་གྲུབ་ཀྱི་བླ་མ་དུ་མ་བསྟེན་ནས་ཐུན་མོང་དང་ཐུན་མིན་གྱི་ཟབ་ཆོས་རྣམས་ལ་འབད་བརྩོན་
གྱིས་ཉམས་ལེན་མཛད་པས་ཉམས་རྟོགས་རྒྱས། ཨ་འཛོམ་འབྲུག་པས། ཁོང་རིག་པ་ཅིག་ཆར་བ་ཡིན་
གསུངས། པད་སྙིང་དགོན་གྱི་བཤད་གྲྭའི་མཁན་རབས་ལྔ་པ་མཛད་ནས་སྐལ་ལྡན་གྱི་སློབ་མ་མང་དུ་བསྐྱངས།
དགུང་ལོ་མཐོན་པོར་བཞུགས། མཐར་ངོ་མཚར་བའི་ལྟས་དུ་མ་བཅས་ཏེ་སྐུ་གཤེགས། སྐུ་གཤེགས་སྐབས་
སྐུ་ལུས་སྟན་གྱི་སྟེང་ནས་མཐོ་གང་ཙམ་བར་སྣང་དུ་འཕག་འདུག་པ་དེར་ཡོད་མི་ཀུན་གྱིས་མཐོང་། ། །
མཁན་རབས་དྲུག་པ་ཨ་ཁྱུང་ནི། མཁས་གྲུབ་འགྲན་ཟླ་དང་བྲལ་བ་ཞིག་སྟེ། ཡ་དེང་རག་ནང་སམ་བྷ་
ཞེས་པའི་ཁྱིམ་དུ་སྐུ་འཁྲུངས། ཆུང་དུས་ནས་པད་སྙིང་དགོན་གྱི་བཤད་གྲྭ་ལ་བཞུགས། སུམ་རྟགས་དག་
གསུམ། སྒྲ་སྙན་ངག་སྨན་རྩིས་སོགས་མཐར་ཕྱིན་པར་སྦྱངས། མཁན་འཇམ་དཔལ་བཟང་པོ་དང་། པད་སྤྲུལ་



ཐུབ་བསྟན་འཕྲིན་ལས་རྒྱ་མཚོ་གཉིས་ཀྱི་མདུན་ནས་རང་
ལུགས་ཀྱི་ཆོས་སྐོར་མ་ལུས་པ་གསན། དེ་ནས་ཞེ་ཆེན་
བསྟན་གཉིས་དར་རྒྱས་གླིང་དུ་ཕེབས། མཁན་པོ་གང་ཤར།
མཁན་པོ་བློ་གྲོས་རབ་གསལ། བོད་སྤྲུལ་མདོ་སྔགས་བསྟན་
པའི་ཉི་མ་སོགས་བསྟེན་ཅིང་སྦྱངས་པ་མཛད་པས་མདོ་
སྔགས་རིག་གནས་དང་བཅས་པའི་མཁས་པའི་ཕ་རོལ་ཏུ་
ཕྱིན། ཚད་མ་རྣམ་འགྲེལ་ཁྲིད་སྐབས་ཤིག་ཏུ། བོད་སྤྲུལ་
རིན་པོ་ཆེ་ཉིད་ཀྱི་བཀའ་ལྟར་རྩོད་པ་མཛད་པས། བོད་
སྤྲུལ་རིན་པོ་ཆེས་ཀྱང་ལན་འདབ་དཀའ་བར་གྱུར་པས། ཡ་
དིང་མཁན་པོ་ཨ་ཁྱུང་འདི་རྣམ་དཔྱོད་ཤིན་ཏུ་ཆེ་བར་འདུག་
གསུངས། ཆོས་གྲྭ་ལ་འདུག་སྐབས། ཉིན་མོ་ཐོས་བསམ་
གཙོ་བོར་གནང་ཞིང་། མཚན་མོ་དེ་ཡི་དོན་བསམ་པ་དང་།
ཟབ་ལམ་ནཱ་རོ་ཆོས་དྲུག་འཕྲུལ་འཁོར་དང་བཅས་པ་ཆག་
མེད་དུ་གནང་བས་ཐོས་སྒོམ་གཉིས་མཉམ་དུ་མཐར་ཕྱིན།
མདོ་སྔགས་ཀྱི་དཀའ་གནད་རེ་དང་འཕྲད་སྐབས། འཇམ་
དཔལ་མཚན་བརྗོད་ཕྱག་དང་སྦྲག་སྟེ་ཚར་རེ་བཏོན་པ་དང་
ནམ་ལངས་པ་བཞིན་ཐེ་ཚོམ་མ་ལུས་པ་ཆོད། ཁམས་སྒར་
ལ་བྱོན་སྐབས་སྔ་དྲོ་ཞིག་ལ། ཀུན་མཁྱེན་པད་དཀར་གྱི་
རྒྱུད་སྡེ་སྤྱི་ཡི་རྣམ་གཞག་ཐུགས་འཛིན་མཛད། ཁམས་
སྤྲུལ་རིན་པོ་ཆེ་སྐལ་བཟང་དོན་བརྒྱུད་ཉི་མ་མཇལ་སྐབས།
ཨོ་རྒྱན་རིན་པོ་ཆེ་དངོས་སུ་གཟིགས་པས་དོན་བརྒྱུད་ཀྱི་
བྱིན་རླབས་འཕོས། སེར་ཤུལ། དགེ་གོང་། རྫོགས་ཆེན།
མགོན་གཟིགས། ལྕང་མའི་སྒར་སོགས་མདོ་སྨད་ཀྱི་བཤད་
གྲྭ་ཕལ་ཆེ་བ་ལ་གྲྭ་སྐོར་མཛད་པས། མཁས་པའི་སྙན་
གྲགས་ཕྱོགས་བརྒྱར་འབར་ཞིང་སྤོབས་པ་མྱུར་བའི་ཚད་དུ་
གྲགས། དུས་རྒྱུན་བྱ་བཏང་འབའ་ཞིག་གི་ཚུལ་དུ་མཛད།
2 གུ་རུ་སྣང་སྲིད་ཟིལ་གནོན།
212 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



དེ་ནས་ཞེ་ཆེན་ཀོང་སྤྲུལ་རིན་པོ་ཆེ་དང་ལྷན་དུ་དབུས་ལ་ཕེབས་སྐབས་རྒྱལ་བའི་དབང་པོ་ཀརྨ་པ་རིག་པའི་རྡོ་
རྗེས་འཚུར་ཕུ་དགོན་དུ་གདན་དྲངས་ནས་བཤད་གྲྭའི་མཁན་པོ་མཛད། དེ་ནས་འབྲུག་ཆེན་རིན་པོ་ཆེའི་བཀའ་
བཞིན་གསང་སྔགས་ཆོས་གླིང་དུ་ཕེབས་ནས་བཤད་གྲྭའི་མགོ་འཛིན་མཛད་ཅིང་རང་ལུགས་ཀྱི་ཆོས་སྐོར་
སླར་གསོ་བྱེད་དགོས་པའི་གསུང་གི་ཅོད་པན་བསྩལ་བ་དང་དུ་བཞེས་ཀྱང་མི་རིང་བར་དུས་འགྱུར་དབང་གིས་
དགུང་གྲངས་ཉི་ཤུ་རྩ་བརྒྱད་ཡས་མས་ཤིག་ལ་དེ་ཕྱོགས་སུ་ཞེ་ཆེན་ཀོང་སྤྲུལ་ལྷན་དུ་སྐུ་གཤེགས་པར་སྣང་ངོ་།།
གསུང་སྐྱེས་སློབ་མ། རྒྱལ་བ་ཀརྨ་པ་རིག་པའི་རྡོ་རྗེ། འབྲུག་ཆེན་ཐམས་ཅད་མཁྱེན་པ། འཛི་སྒར་ཐུགས་
སྲས་རིན་པོ་ཆེ་སོགས་དུ་མ་མཆིས་སོ། །གསུང་རྩོམ། གཞན་སྟོང་རང་སྟོང་གི་ཁྱད་པར། དབུ་མའི་སྤྱི་དོན།
ཀུན་མཁྱེན་པད་དཀར་གྱི་ཡིག་ཆའི་ཟིན་བྲིས་ཆེ་ཆུང་སྣ་ཚོགས། སྒྲ་ཊཱིན། བསྟན་རྩིས་སོགས་མང་དུ་མཆིས།
ཕལ་ཆེར་དུས་འགྱུར་དབང་གིས་འཐོར་བརླག་ཏུ་སོང་ངོ་། ། །
མཁན་རབས་བདུན་པ་མཁན་པོ་འཕྲིན་ལས་འོད་ཟེར་ནི། ཡ་དེང་རྒྱ་ཀོང་དུ་འཁྲུངས། དགུང་ལོ་ཆུང་དུས་
ནས་མཁན་རྒན་འཇམ་དཔལ་བཟང་པོ་དང་པད་སྤྲུལ་ཐུབ་བསྟན་ཕྲིན་ལས་རྒྱ་མཚོ་བསྟེན་ནས་ཟབ་ཆོས་མང་
པོ་ཞུས། དེ་ནས་ཞེ་ཆེན་དུ་ཕེབས་ནས། མཁན་པོ་གང་ཤར། མཁན་པོ་བློ་གྲོས་རབ་གསལ། བོད་སྤྲུལ་མདོ་
སྔགས་བསྟན་པའི་ཉི་མ། ཞེ་ཆེན་ཀོང་སྤྲུལ་པད་མ་དྲི་མེད་ལེགས་པའི་བློ་གྲོས་སོགས་དུ་མ་བསྟེན་ནས་མདོ་
སྔགས་རིག་གནས་རྒྱ་མཚོ་ལྟ་བུ་ལ་གསན་བསམ་མཛད། པད་སྙིང་དགོན་གྱི་མཁན་རབས་བདུན་པ་མཛད།
དེ་ནས་དུས་འགྱུར་གྱི་དབང་གིས་ཤིན་ཏུ་འོ་རྒྱལ་མྱངས། བསྟན་པ་སླར་གསོའི་སྐབས་བཤད་གྲྭའི་ལྷ་ཁང་དང་།
གྲྭ་ཤག་རྟེན་བརྟེན་པ་དང་བཅས་པ་གསར་བཞེངས་གནང་། དགོན་གཞུང་ལ། མཆོད་ཆས་ཕྱེ་ཕུར། རོལ་ཆ་
སོགས་མང་པོ་བཞག མགོ་ཚྭ་མཁན་པོ་དཔལ་ལྡན་བཟང་པོ་གདན་འདྲེན་ཞུས་ནས་པད་སྙིང་དང་བསྟན་འཕེལ་
གྱི་གྲྭ་གཞོན་རྣམས། དགེ་ཚུལ། དགེ་སློང་གི་སྡོམ་པ་གནང་བའི་ཞབས་འདེགས་ཞུས། དེ་ནས་ཆུ་དམར་
ལེབ། ཧོར་ར་མ་དགོན་པའི་རེ་ཞུས་བཞིན་དེར་ཕེབས་ནས་ད་ལྟ་དགོན་པ་ཉམས་གསོ་མཛད་བཞིན་འཚོ་
ཞིང་བཞེས་པ་དེ་ཉིད་དོ། ། དེ་ནས་རིམ་བཞིན་མཁན་ལྷ་དབང་རྡོ་རྗེ། མཁན་ཨོ་རྒྱན་ཚེ་དབང་། མཁན་ཐུབ་
བསྟན་ཀརྨ་ལེགས་བཤད། མཁན་ཆོས་དཔལ་ཡེ་ཤེས། མཁན་དྲི་མེད་དབང་རྒྱལ། མཁན་ས་གཡང་བཅས་
མཁན་རབས་རྣམས་རིམ་པར་ཕེབས་སོ། ། །
དྲུག་པ་སྒྲུབ་སྡེ་ངེས་དོན་དར་རྒྱས་གླིང་ནི། ཐོག་མར་ནམ་ཙམ་ཆགས་པ་ནི་མ་ངེས་ལ། འོན་ཀྱང་སྔ་མོ་
ཞིག་ནས་ཡོད་པར་མངོན། པད་སྤྲུལ་རིན་པོ་ཆེ་ཐུབ་བསྟན་འཕྲིན་ལས་རྒྱ་མཚོ། དགུང་གྲངས་ཉི་ཤུའི་སྟེང་
སྒྲུབ་སྡེ་སྔར་ཡོད་རྒྱ་སྐྱེད་མཛད། རྒྱ་རས་ཡེ་ཤེས་རྡོ་རྗེའི་རྣམ་སྤྲུལ་གྲགས་པའི་མཁན་རིན་པོ་ཆེ་འཇམ་དཔལ་
བཟང་པོས་སྒྲུབ་དཔོན་མཛད་ནས། སྒྲུབ་གྲྭའི་བྱ་བ་རྣམས་བཅའ་ཡིག་གི་ལམ་ནས་གཏན་འབེབས་བྱས། དེ་



ཡང་ཐོག་མར་དྭགས་པོའི་ཐར་རྒྱན་འཆད་ཉན་གྱི་གཞིར་བཟུང་སྟེ་བློ་ལྡོག་རྣམ་བཞི་ཡིད་འཁུལ་ངེས་ཀྱི་བར་
དུ་བསྒོམས། དེ་རྗེས་ཚད་མེད་བཞི་དང་བྱང་ཆུབ་ཀྱི་སེམས་ངེས་དོན་སྣ་ཚོགས་དང་སྦྱར་ནས་ཟླ་བ་གཉིས་
ཙམ་བསྒོམས་ནས། ཕྱག་ཆེན་སྔོན་འགྲོའི་ངག་འདོན་ཀུན་དགའ་བསྟན་འཛིན་གྱི་ཆོག་སྒྲིག་ལྟར་འབུམ་བཞི་
བསགས། དེ་ནས་ཐུན་མོང་དང་ཐུན་མོང་མ་ཡིན་པའི་ཞི་གནས་ཀྱི་དམིགས་སྐོར་ཀུན་མཁྱེན་གྱི་ཟིན་བྲིས་
ལྟར་ཉིན་བདུན་བདུན་བསྒོམས། དེ་ནས་གླིང་རས་བླ་མཆོད། བདེ་མཆོག་བཅུ་གསུམ་མ། ཕག་མོ་ལྷ་མོ་བཅོ་
ལྔ་མ་རྣམས་ཀུན་མཁྱེན་ཡིག་ཆ་ལྟར་ཆ་ཚང་བསྙེན་སྒྲུབ་ལས་གསུམ་དང་བཅས་པ་རྫོགས་མཚམས། ཕྱག་
ཆེན་དངོས་གཞིའི་ཁྲིད་ཕོག དེ་ནས་བདེ་མཆོག་ལྷན་སྐྱེས་དང་། ཡུམ་བཀའ་ལྷན་སྐྱེས་ཀྱི་བསྙེན་སྒྲུབ་ལས་
གསུམ་བཞག་ནས་ཟབ་ལམ་ནཱ་རོའི་ཆོས་དྲུག་ཀུན་མཁྱེན་ཟིན་བྲིས་ལྟར། གཏུམ་མོ། སྒྱུ་ལུས། རྨི་ལམ།
འོད་གསལ། བར་དོ། འཕོ་བ་རྣམས་ལ་ནན་ཏན་དུ་སྦྱངས་ནས། དགུན་ཟླ་འབྲིང་པོའི་ཚེས་བཅུ་བཞིའི་ནང་
མོ་ཆུ་རས་བྱེད། ཞོར་དུ་དགེ་སྦྱོང་བདུན་པ། རོ་སྙོམས། རྟེན་འབྲེལ། ཀུན་བཟང་བླ་མའི་ཞལ་ལུང་། སྤྱོད་
འཇུག སྡོམ་གསུམ། ལམ་སྒྲོན། ཁྲིད་ཆེན་བརྒྱད། རྒྱལ་སྲས་ལག་ལེན་རྣམས་ལའང་འཆད་ཉན་བྱེད།
འཇུག་ཏུ་གཅོད་གདན་གཅིག་མའི་བསྙེན་ཚད་དང་། མ་མགོན་ཇག་གསུམ། ཀུན་མཁྱེན་དག་སྣང་ཀི་ལ་ཡའི་
བསྙེན་ཚད་བསགས་ནས་གྲོལ་ལོ། །
སྒྲུབ་སྡེ་ངེས་དོན་དར་རྒྱས་གླིང་གི་གདན་རབས་རིམ་བྱོན་ནི།
གདན་རབས་དང་པོ་མཁན་རིན་པོ་ཆེ་འཇམ་དཔལ་བཟང་པོ་མཆོག་གི་ལོ་རྒྱུས་ནི་གོང་དུ་སོང་ཟིན་པ་ལྟར་
གདན་རབས་གཉིས་པ་རྟོགས་པའི་དབང་ཕྱུག་ཀཿ ཐོག་མཁན་རིན་པོ་ཆེ་ཨ་པ་རབ་རྒྱས་མཆོག་ནི། སྟག་
དགོན་ནང་དུ་འཁྲུངས། དགུང་ལོ་ཆུང་དུས་ནས་དམ་ཆོས་ཀྱི་བག་ཆགས་སད། མཁན་འཇམ་དཔལ་བཟང་
པོ་ལྷན་ཏུ་རྫོགས་ཆེན་ལ་ཕེབས་སྐབས་རྒྱ་ཀོང་མཁན་པོ་གཞན་ཕན་སྣང་བའི་མདུན་དུ་ལོ་མང་བཞུགས་ནས་
གཞུང་ཆེན་བཅུ་གསུམ་དང་། ལྷག་པར་དུ་ཟབ་གསང་རྫོགས་ཆེན་གྱི་ཉམས་ལེན་ལ་གནད་དུ་བསྣུན་པས་
རྟོགས་པ་དྲི་མ་མེད་པ་ཤར། དེ་ནས་ཀཿ ཐོག་དགོན་གྱི་མཁན་པོ་མཛད། བསྟན་འཕེལ་དགོན་སོགས་སུ་
ཕེབས་ནས་འགྲོ་དོན་མང་པོ་མཛད། པད་སྙིང་དགོན་གྱི་སྒྲུབ་དཔོན་ཡང་མཛད། དགུང་གྲངས་མཐོན་པོར་
བཞུགས་པ་དང་། མཐར་ངོ་མཚར་བའི་ལྟས་དང་བཅས་ཏེ་སྐུ་གཤེགས་སོ། ། །
གདན་རབས་གསུམ་པ་སྒྲུབ་དཔོན་རྡོ་རྗེ་འཛིན་པ་པདྨ་དབང་རྒྱལ་མཆོག་ནི། རིན་ཆེན་གླིང་དུ་སྐུ་འཁྲུངས།
དགུང་ལོ་ཆུང་དུས་ནས་པད་སྙིང་དགོན་དུ་ཆོས་སྒོར་བཞུགས། ཨ་འཛོམ་འབྲུག་པ་འགྲོ་འདུལ་དཔའ་བོ་རྡོ་
རྗེ༑ འབྲུག་པ་སྟོབས་བཅུ། མཁན་རིན་པོ་ཆེ་འཇམ་དཔལ་བཟང་པོ་སོགས་མཁས་གྲུབ་ཀྱི་བླ་མ་དུ་མ་བསྟེན།
214 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



ཁྱད་པར་འབྲུག་པ་སྟོབས་བཅུ་རིན་པོ་ཆེ་ཐུན་མོང་མ་ཡིན་པའི་རྩ་བའི་བླ་མར་འཛིན་ཅིང་མཉེས་པ་གསུམ་
གྱིས་ཞབས་པད་བསྟེན་ནས་ཕྱག་ཆེན་ཆོས་དྲུག་སོགས་ལ་སྦྱངས་པ་ནན་ཏན་མཛད་པས། རྟོགས་པ་ཕྱི་གྲོལ་
ནང་གྲོལ་དུ་སོང་། མི་ཚེ་ཧྲིལ་པོ་བྱ་གཏང་འབའ་ཞིག་མཛད། ཁམས་སྒར་ལ་ཕེབས་སྐབས། ལམ་བར་དུ་ནཱ་
རོ་པའི་ཡེ་ཤེས་ཀྱི་སྐུས་རྗེས་སུ་བཟུང་བའི་རྟོགས་ལྡན་ཞིག་དང་མཇལ། རྩ་རླུང་ལ་རང་དབང་ཐོབ་པས་རླུང་
སེམས་དངས་མ་རུ་འབྱོངས། ཕྱོགས་དང་རིས་སུ་མ་ཆད་པའི་སྐལ་ལྡན་དུ་མ་སྨིན་གྲོལ་ལ་བཀོད། མཐར་
དུས་འགྱུར་གྱི་སྐབས་སུ་རིན་ཆེན་གླིང་དུ་སྐུ་གཤེགས། འདིའི་ལུགས་ལ། འཕྲུལ་འཁོར་དང་དམིགས་སྐོར་
རྣམས་སྔ་མ་རྣམས་དང་ཅུང་མི་འདྲ་བར་འདུག་ཟེར་རོ། །
གདན་རབས་བཞི་པ་རྟོགས་ལྡན་གྲུབ་པའི་དབང་ཕྱུག་གཟའ་རུང་གྲགས་པ་མཆོག་ནི། ཡ་དེང་གཟའ་རུང་
ཚང་དུ་སྐུ་བལྟམས། དགུང་ལོ་ཆུང་དུས་ནས་ཚ་ཚ་ཡ་ཐོད་གྲོ་བོ་ལུང་སྒྲུབ་སྡེ་རུ་གྲུབ་དབང་བླ་མ་ཀ་སྒྲུབ་མདུན་
བཅར་ནས་ཡི་གེ་འབྲི་ཀློག་ནས་བཟུང་ཕྱག་ཆེན་འབུམ་བཞི། ནཱ་རོའི་ཆོས་དྲུག་སོགས་ལ་སྦྱངས་པ་ནན་ཏན་
མཛད། དེ་ནས་པད་སྤྲུལ་དགོན་བཤད་སྒྲུབ་ཆོས་འཁོར་གླིང་དུ་རབ་ཏུ་བྱུང་། མཁན་རིན་པོ་ཆེ་འཇམ་དཔལ་
བཟང་པོའི་མདུན་ནས་རང་ལུགས་ཀྱི་དབང་ལུང་ཁྲིད་གསུམ་མང་དུ་ཞུས། དེ་ནས་སྒྲུབ་སྡེ་ངེས་དོན་དར་རྒྱས་
གླིང་དུ་ལོ་དྲུག་ཏུ་བཞུགས་ནས་ཕྱག་ཆེན་ཆོས་དྲུག་ལ་ཉམས་ལེན་གནད་དུ་བསྣུན་པས་རྟོགས་པའི་ཀློང་བརྡོལ།
བསྟན་པ་དང་འགྲོ་བའི་དོན་མཛད་བཞིན་པའི་སྒང་ཞིག་ལ་དུས་འགྱུར་གྱི་དབང་གིས་འོ་རྒྱལ་དཔག་མེད་མྱངས།
ཉིན་ཞིག་ཁོང་གི་མདུན་འདུག་ཅིག་ལ་ད་ང་ཚོ་ཕལ་ཆེར་ཤི་ན་དགའ་ས་རེད་གསུང་སྐབས། མདུན་འདུག་དེས་
ཤི་རྒྱུ་ཡོད་ན་རན་འདུག་ཞུས་པས་འོ་ན་ང་སང་ཉིན་ཤི་རྒྱུ་ཡིན་གསུངས། ཕྱི་ཉིན་སྔ་མོ་ལྟ་སྐབས་སྐུ་དྲང་པོར་
བསྲང་ནས་སྔ་ས་ནས་གཤེགས་ཟིན། །
གདན་རབས་ལྔ་པ་སྒྲུབ་དཔོན་འཇའ་ལུས་པ་གཟའ་རུང་ཆོས་མཛད་ནི། ཡབ་བཀྲ་ཤིས་དང་ཡུམ་འབར་
བཟའ་གཉིས་ཀྱི་སྲས་སུ་སྐུ་བལྟམས། དམ་པའི་རིགས་སད་པའི་རང་རྟགས་མངོན་དུ་གྱུར། བར་ལམ་དགོས་
དབང་གིས་སམ་ཕྱི་རྐྱེན་གང་རུང་གིས་དྲག་སྤྱོད་ཅུང་ཟད་རེ་མཛད། དགུང་ལོ་ཉེར་ལྔ་ཡར་མར་ནས་འཁོར་བ་
མཐའ་དག་ལ་སྙིང་པོ་མེད་པར་དགོངས་ནས་རབ་ཏུ་བྱུང་། དེ་ནས་རིམ་བཞིན་གྲུ་གུ་རྟོགས་ལྡན་ཤཱཀྱ་ཤྲཱི། འབྲུ་
འཇམ་དབྱངས་གྲགས་པ། འབྲུག་པ་སྟོབས་བཅུ། སྒས་གཏེར་ཁྲག་འཐུང་བདུད་འཇོམས་རྡོ་རྗེ་སོགས་བསྟེན་
ནས་མདོ་རྒྱུད་མན་ངག་ཐམས་ཅད་བུམ་པ་གང་བྱོའི་ཚུལ་དུ་ནོད། དེ་དག་ཀྱང་གསན་བསམ་ཙམ་དུ་མ་བཞག་
པར་དབེན་པའི་གནས་རྣམས་སུ་ཚེ་བློས་གཏོང་གི་སྒྲུབ་པ་མཛད་པས་ཉམས་རྟོགས་ཀྱི་ཀློང་བརྡོལ། ནད་དང་
འདྲེ་གདོན་གྱིས་ཟིན་པ་རྣམས་ལ་དམིགས་ཚད་ཙམ་གྱིས་དེ་དག་སོས་པའི་ལོ་རྒྱུས་མང་། དཔེར་མཚོན་ན།
རྒྱ་གཉེར་རྣམ་རྒྱལ་ན་སྐབས་ཁོང་གདན་དྲངས། ཁོང་གིས་དམིགས་ཚད་མཛད་དུས་བསྟན་འཕེལ་ངག་འབྱུང་



སྤྲུལ་སྐུ་སྐུ་ན་ཆུང་ཆུང་ཅན་ཞིག་ཡོད་པ་དེ་ཁོང་ལ་ཧ་ལས་ནས་བཞུགས་སྐབས། སྤྲུལ་སྐུའི་ཡོངས་འཛིན་གྱིས་
ཁྱེད་ལ་ཅི་བལྟ་རྒྱུ་འདུག་ཡར་འགྲོ་ཞུས། ཁོང་ནས་ཁ་ཙང་ང་ཡིས་དམིགས་པ་གང་འདྲ་བྱས་ཀྱང་ནད་བདག་ཁོ་
འགྲོར་མ་ཉན་པ་མ་ཟད་ད་དུང་ང་ལ་ཚུར་བརྙས་བརྐོས་ནས་ང་རང་མགོ་བོ་ན་བྱུང་། དེ་རིང་བན་རྒན་རྒྱ་བོ་མ་
གིས་ནད་བདག་ཁོ་ས་ཕུད་ནས་བཞག་འདུག་གསུངས་པ་སོགས་ཀྱིས་མཚོན་བྱུང་། དུས་འགྱུར་གྱི་སྐབས་ཡ་
དེང་སངས་ཚེ་དང་ལྷན་དུ་ཆོས་འབུད། དེ་སྐབས་ཁོང་གི་གྲྭ་སྐྱབས་མགོ་དང་ལྷན་དུ་ཆུ་དམར་ཕྱོགས་ལ་ཕེབས།
དེ་ཕྱོགས་ལ་འགྲོ་དོན་མང་དུ་མཛད། མཐར་མཁའ་རི་དངུལ་དཀར་སྒྲོལ་མ་ཞེས་པའི་གནས་ཁྱད་པར་ཅན་དེར་
ཕེབས། དེར་ཅུང་ཟད་བཞུགས་སྐབས་རྒྱ་མི་འགའ་དང་ལྷན་དུ་ཁ་རྩེད་ལ། ཁྱེད་རང་བླ་མ་ཡག་མོ་ཡིན་ན་སྐྱེ་
འཆི་ལ་རང་དབང་ཡོད་པས་རང་དབང་གིས་ཤི་དང་ཟེར། དེར་ཁོང་གིས་དམ་པ་ཆོས་ཀྱི་ཆེ་བ་འདོན་ཕྱིར་སང་
ཉིན་སྔ་མོ་ང་རང་ཤི་རྒྱུ་ཡིན་གསུངས། དོ་ནུབ་ཁོང་གིས་གྲྭ་སྐྱབས་མགོ་ལ་ང་རང་ཤི་རྗེས་ང་ཡི་ཕུང་པོ་འདི་
མཁའ་རི་དངུལ་དཀར་སྒྲོལ་མའི་རི་ལྡེབས་ལ་གོ་ལོ་གསུམ་ཡོད་པའི་དཀྱིལ་མ་དེར་ཞོགས་གསུངས། ཕྱི་ཉིན་སྔ་
མོ་འོ་མ་ཞལ་དཀར་གང་བཞེས་སྐབས་ཁ་ཆད་བྱས་པའི་མི་རྣམས་སླེབས་བྱུང་། དེ་ན་ཁོང་གིས་གཟན་གྱིས་
དབུ་གཏུམ་པ་དང་ལྷན་ཏུ་སྐུ་གཤེགས། སྐུ་གདུང་བླ་མའི་བཀའ་བཞིན་གོ་ལོ་དཀྱིལ་མར་བཞག ཉིན་བདུན་
མཚམས་འཇའ་ལུས་སུ་གཤེགས་སྐྲ་སེན་ཙམ་དད་ལྡན་རྣམས་ཀྱི་དད་རྟེན་དུ་བཞག་གོ །
གདན་རབས་དྲུག་པ། གདན་རབས་དྲུག་པ་སྒྲུབ་དཔོན་རྡོ་རྗེ་འཛིན་པ་ཟླ་བ་དཀར་རྒྱས་མཆོག་ནི། རབ་
བྱུང་བཅོ་ལྔ་པའི་ས་བྱི་སྤྱི་ལོ་༡༨༨༨ལོར་ཡ་གྲོང་གོང་མི་ཚང་དུ་སྐུ་འཁྲུངས། དགུང་ལོ་ཆུང་དུས་ནས་ཆོས་སྒོར་
ཞུགས། མཁན་རྒན་འཇམ་བཟང་དང་། ཉག་བླ་ཤེས་རབ་འོད་ཟེར། འབྲུ་འཇམ་དབྱངས་གྲགས་པ་སོགས་
དམ་པ་མང་དུ་བསྟེན་ནས་ཕྱག་ཆེན་ཆོས་དྲུག་རྫོགས་ཆེན་སོགས་ཟབ་ཆོས་དུ་མ་ལ་གསན་སྒོམ་མཛད། སྒྲུབ་
ཁང་དུ་ལོ་དུ་མ་བཞུགས། པད་སྤྲུལ་ཐུབ་བསྟན་འཕྲིན་ལས་རྒྱ་མཚོས་དགྲ་བཅོམ་པ་ཟེར་ན་འདི་འདྲ་ལ་ཟེར་
བ་མིན་ན་སུ་ལ་ཟེར་གསུངས། འདུལ་འཛིན་གྱི་མཆོག་ཏུ་བསྔགས། ངེས་དོན་དར་རྒྱས་གླིང་གི་སྒྲུབ་དཔོན་
མཛད། རྟག་ཏུ་ཉམས་ལེན་འབའ་ཞིག་གིས་དུས་འདའ་བར་མཛད། དགུང་ལོ་བརྒྱད་ཅུའི་སྟེང་རང་གི་མདུན་
འདུག་འཇམ་དབྱངས་བློ་གསལ་ལ་མི་ཤི་ཟེར་བ་དེ་ཅི་འདྲ་འདུག་ཡག་མོ་ལྟོས་ཨང་གསུངས། དེའི་ཕྱི་ཉིན་སེང་
གེ་ཉལ་སྟབས་ཀྱིས་གཟིམས་ནས་སྐུ་མྱ་ངན་ལས་འདས་སོ། ། །
གདན་རབས་བདུན་པ་སྒྲུབ་དཔོན་རྡོར་འཛིན་དབང་ཕྱུག་རྡོ་རྗེ་ནི། ཡ་དེང་གཡོན་རུ་ཚང་དུ་སྐུ་འཁྲུངས།
དགུང་ལོ་ཆུང་དུས་ནས་པད་སྙིང་དགོན་གྱི་གྲྭ་པ་བྱས། རང་ལུགས་ཀྱི་འདོན་ཆོག་དང་ཕྱག་ལེན་ལ་མཁས་
པར་སྦྱངས། པད་སྙིང་དགོན་གྱི་བཤད་གྲྭ་མི་ཕམ་ལུང་རྟོགས་འཇམ་དཔལ་དགྱེས་པའི་སྐྱེད་ཚལ་དུ་ལོ་དུ་མ་
བཞུགས། མཁན་རྒན་འཇམ་བཟང་མདུན་ནས་གཞུང་ཆེན་བཅུ་གསུམ། སྡོམ་གསུམ། སུམ་རྟགས། སྙན་
216 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



ངག་སོགས་གསན། དེ་ནས་སྒྲུབ་ཁང་དུ་བཞུགས་ཏེ་ཕྱག་ཆེན་སྔོན་འགྲོ་ནས་བཟུང་ཟབ་ལམ་ནཱ་རོའི་ཆོས་དྲུག་
བར་གྱི་ཁྲིད་རིམ་མཐའ་དག་ལ་སྦྱངས་པ་ནན་ཏན་དུ་མཛད། དམ་པ་འདི་ནི་མཁྱེན་རབ་ཀྱི་སྣང་བ་ཕྱོགས་མེད་
དུ་རྒྱས་པས་རིག་གནས་ལ་འདི་མི་མཁྱེན་བྱ་བ་མེད། ཐ་ན་ཤོག་བུ་བཟོ་བ། ཤིང་གཞོག་པ། པར་བརྐོ་བ་
སོགས་ལ་ཡང་མཁས་ཤིང་། སྙན་རྩོམ་དག་ལ་ཡང་ཤིན་ཏུ་མཁས་པར་ཡོད། དུས་རྟག་ཏུ་འོད་གསལ་ཕྱག་རྒྱ་
ཆེན་པོ་འབའ་ཞིག་ལ་མཉམ་བཞག་མཛད། སྒྲུབ་སྡེ་ངེས་དོན་དར་རྒྱས་གླིང་གི་སྒྲུབ་དཔོན་ཡང་མཛད། དགུང་
ལོ་མཐོན་པོར་བཞུགས་མཐར་བད་ཀན་གྱི་བསྙུན་གཞི་བཞེས་ནས་སྐུ་ལུས་དྲང་པོར་བསྲང་ཏེ་འོད་གསལ་ཕྱག་
རྒྱ་ཆེན་པོའི་ངང་ལ་མཉམ་པར་བཞག་བཞིན་དུ་སྐུ་མྱ་ངན་ལས་འདས་སོ། །
གདན་རབས་བརྒྱད་པ་སྒྲུབ་བླ་ཀ་ཐང་རྒྱ་མཚོ་མཆོག་ནི། ཡ་དེང་ཀརྨ་ཡན་ལག་ཚང་ལ་སྐུ་འཁྲུངས། སྐུ་ན་
ཆུང་སྐབས་ནས་པད་སྙིང་དགོན་གྱི་ཆོས་སྒོར་ཞུགས། སྔགས་འཆང་ཧཱུྃ་ནག་མེ་འབར་རམ་རིག་འཛིན་འཇའ་
ཚོན་སྙིང་པོའི་ཡང་སྤྲུལ་དུ་དམ་པ་མང་པོས་མགྲིན་གཅིག་ཏུ་ལུང་བསྟན། འོན་ཀྱང་པད་སྙིང་ཡང་སྤྲུལ་དབང་
བཙན་པའི་སྟོབས་ཀྱིས་གཞན་སུ་ལ་ཡང་མ་གནང་། མཁན་རིན་པོ་ཆེ་འཇམ་བཟང་མཉེས་པ་གསུམ་གྱིས་
བསྟེན་ནས་སྤྱོད་འཇུག་སྡོམ་གསུམ། འདུལ་བ་སོགས་གཞུང་ཆེན་ཁག་ལ་གསན་བསམ་མཛད། སྒྲུབ་སྡེ་
ངེས་དོན་དར་རྒྱས་གླིང་དུ་ལོ་གསུམ་དུ་བཞུགས་ནས་ཟབ་ལམ་ནཱ་རོའི་ཆོས་དྲུག་སོགས་ཐུན་མིན་གྱི་ཟབ་ཁྲིད་



རྣམས་ལ་ཉམས་ལེན་གནད་དུ་བསྣུན་པར་མཛད། བར་ལམ་དུས་འགྱུར་གྱི་དབང་གིས་འོ་རྒྱལ་ཤིན་ཏུ་མང་པོ་
མྱངས། བསྟན་པ་ཡང་དར་སྐབས་སུ་སྒྲུབ་སྡེ་སྔར་ཡོད་ཤུལ་མེད་སོང་བ་གསར་དུ་བཞེངས་ནས་སྒྲུབ་དཔོན་རྡོ་
རྗེ་འཛིན་པ་ཡང་མཛད། མཐར་ངོ་མཚར་བའི་ལྟས་དང་བཅས་ཏེ་པད་སྙིང་དགོན་དུ་སྐུ་གཤེགས་སོ། །
གདན་རབས་དགུ་པ་སྒྲུབ་དཔོན་རྡོར་འཛིན་བསོད་ནམས་གསང་ལོ་མཆོག་ནི། མཁན་ཆོས་བློ་ཚེ་རིང་
དང་སྐྱེད་བྱེད་གཅིག་པ་ཡིན། དགུང་ལོ་ཆུང་དུས་ནས་པད་སྙིང་དགོན་གྱི་ཆོས་སྒོར་ཞུགས། མཁན་རིན་
པོ་ཆེ་འཇམ་དཔལ་བཟང་པོ་མཉེས་པ་གསུམ་གྱི་སྒོ་ནས་བསྟེན་ཏེ་ཕྱག་ཆེན་དང་། ཆོས་དྲུག རྫོགས་ཆེན་
སོགས་ལ་སྦྱངས་པ་ནན་ཏན་དུ་མཛད་པས་རྟོགས་པ་དྲི་མ་མེད་པ་འཁྲུངས། པད་སྙིང་དགོན་གྱི་མགོན་བླ་
མཛད། དེ་སྐབས་ཁོང་ལ་ལས་མཁན་ཇག་པ་མེ་ལེན་དངོས་སུ་འབབས་ནས་བརྡ་སྐད་འདྲ་མིན་སྣ་ཚོགས་སྨྲ་
བ་དང་། རལ་གྲི་ལ་མདུད་པ་བརྒྱབ། དེ་ནས་དུས་འགྱུར་གྱི་དབང་གིས་འོ་རྒྱལ་ཚད་མེད་མྱངས། བསྟན་པ་
སླར་གསོའི་སྐབས་གསང་ཆེན་རྟིངྒི་པའི་མཆོད་རྟེན་ཞིག་གསོས་དང་འཁོར་ཆུང་གྲངས་མང་བཞེངས། སྒྲུབ་
ཁང་གསར་བཞེངས་ནང་དུ་སྒྲུབ་དཔོན་ཕུར་བླ་གཅིག་ལྕོགས་མཛད་ནས་ལོ་དུ་མར་བཞུགས། དེ་ནས་སྐུ་འདའ་
ལ་ཉེ་བར་བདེ་མཆོག བླ་མ་མཆོད་པ། ཞི་ཁྲོ། ཚེ་སྒྲུབ། ཕུར་པ། སེང་གདོང་། གཅོད་དབང་ནམ་མཁའ་
སྒོ་འབྱེད་སོགས་སྨིན་གྲོལ་གྱི་ཟབ་ཆོས་མང་དུ་བསྩལ། དེ་ནས་ཕ་རྒན་དང་མ་རྒན་རིགས་ཆོས་ཞུ་འདོད་སུ་
ཡོད་ལ་ཕྱག་རྫོགས་ཀྱི་གདམས་ངག་དམར་ཁྲིད་དུ་བཏབ་པས་མི་ཁ་ཤས་ཀྱིས་བླ་རྒན་གསང་ལོ་སྨྱོ་འདུག་ཟེར་
མཁན་ཡང་བྱུང་། དེ་ནས་ཅུང་ཟད་བསྙུངས་པའི་ཚུལ་བསྟན་ནས་ང་ཡི་ལུས་ནས་རྩ་འདི་དང་འདི་རྣམས་ཆད་
ཀྱི་འདུག་ཅེས་གསུངས། ཉིན་ཞིག་སྔ་དྲོ་འོ་མ་ཕོར་པ་གང་བཞེས་ནས་དེ་རིང་སྣང་བ་སྐྱིད་པོ་འདུག་གསུངས།
ཉིན་དེ་ཡི་སྔ་དྲོའི་ཆ་ལ་ད་ང་རང་འགྲོ་རྒྱུ་ཡིན་གསུངས་ནས་སྒོ་བཅད། དེ་སྐབས་འཇམ་ཞིང་སིམ་པའི་ཆར་པ་
ཡང་རྒྱུན་རིང་བར་བབ། གནམ་གཤིས་ཧ་ཅང་ཡག སློབ་བུ་རྣམས་ཀྱིས་སྒོ་ཕྱེས་ནས་ལྟ་སྐབས་ཁོང་སྐུ་དྲང་
པོར་བསྲངས་ནས་འོད་གསལ་དབྱིངས་སུ་ཕེབས་ཚར་འདུག དེ་རྗེས་གདུང་དཀྲོག་སྐབས་དབུ་ཅུང་ཟད་མར་
དྲིལ་བ་དང་ལྷན་དུ་ཤངས་གཡས་གཡོན་ནས་བྱང་སེམས་དཀར་དམར་ཕོར་པ་དོ་ཙམ་འབབ། དེ་ནས་གདུང་
བཤད་གྲྭའི་ལྷ་ཁང་ནང་དུ་གདན་འདྲེན་ཞུས། དེར་གདུང་མཆོད་སྐབས་སྐུ་གདུང་དཀར་ཞིང་གཞོན་ཤ་ཆགས་
པའི་རྣམ་པར་གྱུར། སྐུ་གདུང་མདའ་ལྟར་དྲང་པོར་བཞུགས་ཡོད་པ་སོགས་རྟགས་རྟེན་འབྲེལ་ལ་ཀུན་དད་པར་
གྱུར། སྐུ་གདུང་མེ་ལ་ཕུལ། རིམ་བཞིན་སྒྲུབ་དཔོན་གྱི་མིང་འཛིན་བདག་ལྷ་དབང་རྡོ་རྗེ་དང་། རྟོགས་ལྡན་
གྲུབ་པའི་དབང་ཕྱུག་རྣམ་གནོན། ཉི་དར། དངོས་དགའ། ཝི་ལི་བཅས་སྒྲུབ་དཔོན་རྣམས་རིམ་པར་ཕེབས་
པའོ། །
གདན་རབས་བཅུ་པ་མགོན་བླ་རབ་རྒྱས་པ་ནི། རྒྱ་གཉེར་ནོར་ལུ་ཚང་དུ་སྐུ་འཁྲུངས། ཨ་ཉེ་སྒྲོལ་མ་ལྷ་
218 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



མོའི་ཚ་བོ་ཡིན། དགུང་ལོ་ཆུང་དུས་ནས་པད་སྙིང་དགོན་དུ་གྲྭ་པ་བྱས། དགོན་པའི་འདོན་ཆོག་དང་ཕྱག་
ལེན་སོགས་མཐར་ཕྱིན་པར་སྦྱངས། དགོན་པའི་དགེ་བསྐོས་སོགས་ལས་སྣེ་མང་པོ་མཛད། པད་སྤྲུལ་ཐུབ་
བསྟན་འཕྲིན་ལས་རྒྱ་མཚོ། མཁན་རྒན་འཇམ་དཔལ་བཟང་པོ་སོགས་དམ་པ་དུ་མ་ལས་ཐུན་མོང་དང་ཐུན་
མིན་ཟབ་ཁྲིད་མང་དུ་ཞུས། དགུང་ལོ་སོ་བརྒྱད་ནས་ང་བདུན་བར་པད་སྙིང་དགོན་གྱི་མགོན་བླ་མཛད། དེ་
མཐར་སྙུང་གཞི་དྲག་པོ་ཞིག་ཐེབས་ནས་འདའ་ལ་ཉེ་བར། པད་སྤྲུལ་རིན་པོ་ཆེ་འདས་ཞུས་སུ་ཕེབས་ཀྱང་ཁོང་
གིས་ད་ཐེངས་ང་རང་ཚེས་ཉེར་ལྔ་ཡི་ཐོ་རངས་སྟག་གི་དུས་སུ་ཤི་རྒྱུ་ཡིན་གསུངས། པད་སྤྲུལ་ནས་ང་རང་འགྲོ་
དགོས་གསུངས་ནས་ཕེབས་པས་ཁོང་ནི་ཚེས་ཉེར་ལྔ་ཉིན་ཐོ་རངས་སྟག་གི་དུས་སུ་སྐུ་གཤེགས། ཞག་ལྔ་ཡི་
མཚམས་ནས་སྐུ་གདུང་བཞུས་པས་ཚངས་ར་ལ་ཡི་དམ་གུ་རུ་དྲག་པོའི་སྐུ་རང་བྱོན་དུ་ཕེབས། རིང་བསྲེལ་
རྣམ་ལྔ་སྲན་མ་འདྲ་བ་བཅུ་ཕྲག་དཀར་སེར་དམར་ལྗང་དང་དེ་མིན་རིང་བསྲེལ་གྲངས་ལས་འདས་པ་སྐྱེ་བོ་ཕོ་
མོ་ཀུན་གྱིས་མེ་དང་དུ་བ་གར་སོང་ནས་རྙེད། དེ་ཉིན་ནམ་མཁའ་ལ་འཇའ་འོད་དང་། ས་གཞི་ལ་སྨུག་རླངས་
འཁྲིགས་པ་སོགས་བཀྲ་ཤིས་པའི་རྟགས་མཚན་དུ་མ་བྱུང་བ་ཡིན་ནོ། ། །
གདན་རབས་བཅུ་གཅིག་པ་བླ་མ་སྐལ་བཟང་དོན་གྲུབ་ནི། ཡ་དེང་ལུག་པ་ཚང་དུ་སྐུ་འཁྲུངས། དགུང་ལོ་
ཆུང་དུས་དཀར་མིན་གྱི་ལས་བྱས་པར་བརྟེན་བསྟན་འཕེལ་སྟོན་པ་སྤྲུལ་སྐུ་དང་མཁན་པོ་མུན་སེལ་མདུན་ནས་
ཟབ་གསང་རྫོགས་པ་ཆེན་པོའི་ཆོས་སྐོར་གསན་པས་རྟོགས་པ་ཤར། དེར་ལོ་མང་པོར་བཞུགས་ནས་དམ་
ཆོས་ལ་གསན་བསམ་མཛད། དེ་ནས་གསེར་རྟ་བླ་རུང་སྒར་ལ་ཕེབས་ནས་དེར་རྒྱུན་བཞུགས་གནང་། མདོ་
རྒྱུད་ལ་གསན་བསམ་གྱིས་དབུ་མཛད། དགོན་པ་དང་ཡུལ་གྱི་རེ་འདོད་བཞིན་སྒྲུབ་ཁང་སྐུ་གསུམ་ལྷུན་གྲུབ་
འོད་གསལ་ཆོས་གླིང་གསུམ་ཐོག་རྟེན་བརྟེན་པ་དང་བཅས་པ་ཆོས་ལོངས་སྤྲུལ་གསུམ་གྱི་ལྷ་ཁང་གྲྭ་ཁང་ཉི་ཤུ་
ལྷག་ཅན་གསར་དུ་བཞེངས། ད་སྐབས་བསྟན་པ་དང་འགྲོ་བའི་དོན་རྒྱ་ཆེན་མཛད་བཞིན་འཚོ་ཞིང་བཞེས་པ་
ཉིད་དོ། །
བདུན་པ། དགོན་འདིའི་ཁོངས་གཏོགས་ཀྱི་སྒྲུབ་གནས་ཁག་བཤད་པ་དང་རྗེ་ལྷ་རི་བྱང་ཆུབ་ཆོས་རྫོང་གི་
གདན་རབས་རིམ་བྱོན་ལས།
དང་པོ། རྗེ་བཙུན་མ་སྒྲོལ་མ་ལྷ་མོ་མཆོག་ནི། རྒྱ་གཉེར་ཚེ་རིང་རྣམ་རྒྱལ་ཚང་དུ་ངོ་མཚར་བའི་ལྟས་དང་
བཅས་ཏེ་སྐུ་བལྟམས། ཁོང་ནི་དགུང་ལོ་ཆུང་དུས་ནས་དམ་པའི་རང་རྟགས་མངོན་དུ་སད་པའི་རྐྱེན་གྱིས་དགེ་
བ་འབའ་ཞིག་སྒྲུབ་ཅིང་སྡིག་པ་ཕྲ་མོ་ཙམ་ཡང་དུག་བཞིན་དུ་སྤོང་། སྐྱེས་བུ་དམ་པ་རྣམས་བསྟེན་ཅིང་ཡ་རབས་
དམ་པའི་ལུགས་སྲོལ་དང་བསླབ་གསུམ་མིག་འབྲས་བཞིན་དུ་བསྲུངས། ཁྱད་པར་དུ་རྟོགས་ལྡན་གྲུབ་ཐོབ་ཀྱི་
རྒྱལ་པོ་ཤཱཀྱ་ཤྲཱི་བསྟེན་ཅིང་སྔོན་འགྲོ་འབུམ་བཞི་ནས་བཟུང་། ཕྱག་རྒྱ་ཆེན་པོ་དང་རྫོགས་ཆེན་གྱི་ཟབ་ཁྲིད་



མཐའ་དག་ལ་གནད་དུ་སྨིན་པའི་ཉམས་བཞེས་མཛད་པས་རྟོགས་པ་ནམ་མཁའ་ལྟ་བུ་ཤར། དེ་ནས་བཟུང་བས་
མཐའ་རྣམས་སུ་སྒྲུབ་པ་ལ་རྩེ་གཅིག་ཏུ་གཞོལ། རྫ་ལྷ་སྨན་དེའུ་ཡག་དཀར་མོའི་མགུལ་དུ་ཁོང་གི་འཕོ་ཁྲིད་
གསུངས་སྐབས། ཕཊ་སྒྲ་ཐོས་མཁན་གྱི་མགྲོན་པོ་སོགས་སུ་ཡིན་ཀྱང་ཐམས་ཅད་ལ་འཕོ་རྟགས་སྤྱི་བོར་རྩ་
འཇག་ཟུག རྗེ་ལྷ་རི་བྱང་ཆུབ་ཆོས་རྫོང་དུ་ཁོང་གི་གཟིམ་ཆུང་བཞེངས་སྐབས། སྔར་དེ་ན་ཆུ་མེད་པ་ལ་ཁོང་
གིས་ཆུ་གཏེར་བླངས་ནས་དེ་ཕྱིན་དེ་ནས་དྭངས་ཤིང་བསིལ་བའི་ཆུ་རྒྱུན་ཟད་མེད་དུ་འབབ་ཅིང་། ལྷག་པར་
ས་ག་ཟླ་བའི་ནང་ཆུ་དཀར་འོ་མ་འདྲ་བ་ཡང་མཚམས་མཚམས་ལ་འབབ་ཏུ་ཡོད། དེ་སྐབས་ཞེ་ཆེན་རྒྱལ་ཚབ་
འགྱུར་མེད་པདྨ་རྣམ་རྒྱལ་ལ་སྐྱེས་བུ་དམ་པ་མང་པོས་ཁྱོད་ལ་བར་ཆད་ཤིན་ཏུ་ཆེ་བར་འདུག་པས་ཨ་ནེ་སྒྲོལ་
མ་ལྷ་མོའི་མདུན་ནས་ཚེ་དབང་ཞིག་ཞུ་དགོས་པའི་ལུང་བསྟན་བབས། དེ་ནས་རྒྱལ་ཚབ་རིན་པོ་ཆེ་དཔོན་
སློབ་འགའ་ཤས་ཕེབས་ནས་རིའུ་ཐང་དུ་སྒར་བཏབ་ནས་བཞུགས། གྲྭ་གཉིས་ཨ་ནེ་སྒྲོལ་མ་ལྷ་མོའི་མདུན་དུ་
མངགས་ནས་དེ་ལུགས་ཞུས་པས། ཨ་ནེའི་ཞལ་ནས་ཞེ་རྫོགས་ཀྱི་བླ་མ་དམ་པ་དེ་རྣམས་ཀྱི་མདུན་ནས་ཚེ་
དབང་མི་ཞུ་བར་ང་མ་རྒན་ཞིག་གི་རྩར་འོངས་ནས་ཅི་བྱེད་གསུངས། དེ་ནས་གྲྭ་གཉིས་ཕྱིར་ལོག་ལམ་བར་དུ་
བཤད་རྒྱུར། རིན་པོ་ཆེ་ཅོལ་ཆུང་མ་རྒན་དེ་འདྲའི་མདུན་ནས་དབང་ཞུས་ནས་ཅི་བྱེད། མ་ཟད་ཁང་པའི་ནང་
ནས་ཤིག་གིས་ཀྱང་ཟ་ངེས་རེད་ཅེས་ཤོད་བཞིན་སླེབས་ནས་རྒྱལ་ཚབ་རིན་པོ་ཆེ་ལ་དེ་འདྲ་ཞུས་པས། ཁོང་
གིས་མ་ཕྱིན་ཐབས་མེད་ཡིན་ང་ཚོ་ལྷན་དུ་འགྲོ་གསུངས་ནས་ཕེབས། རྒྱལ་ཚབ་རིན་པོ་ཆེ་ཨ་ནེའི་གཟིམ་
ཆུང་དུ་གདན་འདྲེན་ཞུས། སྔར་སྐུར་བ་ཞུས་པའི་གྲྭ་གཉིས་ལ་ཁྱེད་གཉིས་ངའི་རྩར་འོངས་ནས་ཅི་བྱེད་ངའི་རྩ་
ནས་དབང་ཞུས་ན་གཞན་གྱིས་འཕྱ་ངེས་རེད་གསུངས། དེ་ནས་རྒྱལ་ཚབ་རིན་པོ་ཆེས་ཚེ་མདའ་ཨ་ནེའི་ཕྱག་
༠ པད་རྙིང་དགོན་པའི་མཁན་པོ་རྣམ་གཉིས།
220 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



ཏུ་ཕུལ། ཨ་ནེས་ཚེ་དབང་བསྐུར། ཚེ་མདའ་ཕྱིར་སྒམ་དུ་བཅུག་སྐབས་ཚེ་མདའ་མཐོ་གང་ཙམ་འཕར་ནས་
འདུག་པས་སྒམ་དུ་མ་ཆུད་པས་ཁོང་རྣམས་ནས་མི་ཕྱེད་པའི་དད་པ་ཐོབ། ཐེངས་ཤིག་ཁོང་སྐུ་མདའ་ནས་སྤྱང་
དམག་གིས་སྐོར་སྐབས་ཁོང་གིས་སྙིང་རྗེ་བསྒོམས་པས་སྤྱང་ཀི་རྣམས་སྐོར་བ་བྱེད་ཀྱིན་ཕྱིར་ལོག སྐུ་ཚེའི་སྨད་
ཕལ་ཆེར་རྫ་ལྷ་རི་བྱང་ཆུབ་ཆོས་རྫོང་དུ་བཞུགས། དེ་སྐབས་རྣམས་སུ་ཕྱི་དྲོ་དབེན་ནས་མིས་མི་མཐོང་བའི་
ས་གནས་རྣམས་སུ་ཕེབས་ནས། འབུ་སྲིན་རྣམས་ལ་ཁོང་གིས་སྐུ་ལུས་ཕངས་མེད་དུ་སྦྱིན་པ་བཏང་ནས་ཟར་
བཅུག་མཚམས་སུ་སྐུ་ལུས་འོད་ཕུང་དང་འགྲོགས་ནས་ས་རའི་ཤུག་གསེབ་དང་དེ་ཕྱོགས་ཀྱི་ལུང་པ་རྣམས་སུ་
ཕེབས་ནས་འབྲེལ་ཚད་ཕན་བདེ་ལ་བཀོད་པར་མཛད། དེ་ལྟ་བུའི་སེམས་མ་ཆེན་མོ་དེ་ཉིད་མཐར་ངོ་མཚར་
བའི་ལྟས་དུ་མ་དང་བཅས་ཏེ། རྗེ་ལྷ་རི་བྱང་ཆུབ་ཆོས་རྫོང་དུ་སྐུ་གཤེགས་སོ། ། །
གཉིས་པ། སྒྲུབ་པ་བ་བླ་མ་ཕུར་སྐྱབས་མཆོག་ནི་ར་སྐོར་ཞབས་མ་སྨྱོ་ཤུལ་གྱི་རུས་ལས་སྐུ་འཁྲུངས། སྐུ་
ན་ཆུང་དུས་ནས་ཞེ་ཆེན་དགོན་དུ་ཕེབས། ཞེ་ཆེན་ཀོང་སྤྲུལ་དྲི་མེད་ལེགས་པའི་བློ་གྲོས་སོགས་དུ་མ་བསྟེན་
ནས་ཟབ་ཁྲིད་དུ་མ་གསན། དེ་དག་ལ་བརྩོན་འགྲུས་ཀྱིས་སྦྱངས་པ་ནན་ཏན་མཛད། བར་ལམ་དུས་འགྱུར་
གྱི་དབང་གིས་འོ་རྒྱལ་མང་པོ་མྱངས། དེ་ནས་བསྟན་པ་སླར་དར་སྐབས་པད་སྙིང་དགོན་དུ་ཚོགས་མཆོད་ཀྱི་
རྒྱུན་བཙུགས། དགོན་པ་ཉམས་གསོའི་ལས་ཀ་མང་པོ་མཛད། མ་ཎི་འབུམ་སྒྲུབ་ཉིན་བཅུ་ལ་ཡུལ་སྡེ་ཡོངས་
རྫོགས་འཚོགས་ནས་འདོན་པའི་རྒྱུན་བཙུགས། འཁོར་ཁང་དུ་མ་བཞེངས། དགོན་པའི་ཡར་ཙམ་འགྲོ་ས་ན་
རྒྱལ་བའི་བཀའ་འགྱུར་ཆེན་པོ་ཆ་ཚང་རྡོ་ལ་བརྐོས་པ་སོགས་རྣམ་དཀར་གྱི་བྱ་བ་མང་དུ་མཛད། ཡུལ་སྡེ་སྤྱི་
ལ་བཀའ་དྲིན་ཤིན་ཏུ་ཆེ། ད་ལྟ་དགུང་གྲངས་བརྒྱད་ཅུའི་ནང་དུ་ཕེབས་ནས་འཚོ་ཞིང་བཞེས་པ་ཉིད་དོ། །
གསུམ་པ། ཀློང་ཐེས་འབྲི་ལེ་རི་ཁྲོད་ཀྱི་སྒྲུབ་པ་བ་རིམ་བྱོན། འབྲི་ལེ་བཀྲ་ཤིས་དགའ་ཚལ་འདིར་སྒྲུབ་
པ་བ་རྣམས་ཀྱི་སྒྲུབ་གནས་སུ་གྱུར་ནས་རགས་རྩིས་ཀྱི་དབང་དུ་བྱས་ན་ཕལ་ཆེར་མི་ལོ་ཉིས་བརྒྱ་ལྷག་སོང་
ཟིན་ལ། དེའི་བར་དུ་སྒྲུབ་པ་བ་དུ་མ་བྱོན། དེ་དག་གི་མཚན་དང་མཛད་འཕྲིན་མ་ངེས་པས་འབྲི་ཐབས་བྲལ།
འོན་ཀྱང་དེ་དག་ཕལ་ཆེ་ཤོས་ནི་དཔལ་སྤུངས་དང་ཚ་ཚ་དགོན་གྱི་སྒྲུབ་པ་རྣམས་ཡིན་པར་མངོན། ན་ནིང་
སྐུ་གཤེགས་པའི་བླ་མ་ཨ་སྙན་ནི། སྐུ་ན་ཆུང་དུས་ནས་པད་སྙིང་དགོན་གྱི་ཆོས་སྒོར་ཞུགས། མཁན་འཇམ་
དཔལ་བཟང་པོ་དང་། མཁན་པོ་ཨ་པན་རབ་རྒྱས་མདུན་ནས་ཟབ་ཁྲིད་མང་དུ་ཞུས། སྒྲུབ་ཁང་དུ་ལོ་གསུམ་
བཞུགས། པད་སྙིང་དགོན་གྱི་མཆོད་དཔོན་མཛད། དེ་ནས་དུས་འགྱུར་གྱི་དབང་གིས་འོ་རྒྱལ་མང་དུ་མྱངས།
ར་སྐོར་མཁའ་འགྲོ་དཀོན་མཆོག་ཆོས་སྒྲོན་གྱི་གསལ་འདེབས་བཞིན། འབྲི་ལེ་རི་ཁྲོད་དུ་ཕེབས་ནས་མི་ལོ་ཉི་
ཤུའི་བར་དུ་བཞུགས། ཉམས་རྟོགས་མང་དུ་འཁྲུངས། །
ན་ནིང་རི་ཁྲོད་དེ་རུ་སྐུ་གཤེགས། དེ་ནས་མུ་མཐུད་ནས་པད་སྙིང་དགོན་གྱི་སྒྲུབ་པ་བ་རྣམས་ཀྱིས་འཛིན་བཞིན་ཡོད་དོ།།



གཟའ་ཞབས་ཁུད་དང་། མཛོ་ཤུར་ནང་ནི། ཨ་འཛོམ་འབྲུག་པ་རིན་པོ་ཆེ་འགྲོ་འདུལ་དཔའ་བོ་རྡོ་རྗེ་མཆོག་
ཨ་འཛོམ་སྒར་འབའ་ཕྱག་ཕྲེང་གིས་གཏོར་སྐབས་འདིར་ཉེན་ཡོལ་དུ་ཕེབས། མི་ལོ་ཉི་ཤུ་ཙམ་ཡ་དེང་ལ་
བཞུགས། དབྱར་གློང་ཐེས་གཟའ་ཞབས་ཁུལ་དང་། དགུན་འཛོ་ཤུར་ནང་དུ་བཞུགས། དེ་སྐབས་པད་སྙིང་
དགོན་གྱི་བླ་གྲྭ་ཕལ་ཆེར་ཁོང་གི་སློབ་མ་ཡིན། པད་སྙིང་དགོན་ནི་ཁོང་ལ་རང་དགོན་ལྟ་བུར་གྱུར་ནས། པད་
སྙིང་དགོན་ལ་གཟིགས་རྟོག་མང་དུ་མཛད། གཞན་ཡང་བླ་མ་ཨ་དཔག ཆོས་དབྱིངས་རྡོ་རྗེ་སོགས་མུ་ཏིག་
སྟར་ལ་བརྒྱུས་པ་ལྟ་བུ་ཕྱི་དགེ་སློང་གི་ཆ་ལུགས། ནང་རྟོགས་པའི་ཚད་མཐོན་པོར་སླེབས་པ་ཤ་སྟག་བྱོན་ཏོ། །
སྒྲོ་བཏགས་དང་བཤད་འདོད་མ་ཡིན་པར་ལས་དང་སྨོན་ལམ་གང་གིས་ཡིན་ཀྱང་། བླ་མ་འདི་རྣམས་དང་འདྲ་
བ་གཅིག་ལས་གཅིག་མཚར་བ་ནི་དཀོན་པར་སྣང་ངོ་
། ། ཇི་སྐད་དུ། གླིང་བཞི་བླ་མའི་ལུང་བསྟན་ལས། པད་
སྙིང་ཨ་རུ་ར་ཡི་ནགས་ཚལ་ལ། །ཕྱོགས་ཀྱི་རི་དྭགས་ཕལ་ཆེར་དེ་རུ་འཁོར། །ཅེས་ལུང་བསྟན་པ་ལྟར་བྱུང་སྣང་
བརྒྱད་པ། པད་སྙིང་དགོན་དང་འབྲེལ་བ་ཡོད་པའི་དགོན་སྡེ་ཁག་ནི། ཁམས་པ་སྒར། མ་བུའི་འབྲེལ་
བ་ཡོད། ཁམས་ཀརྨ་བསྟན་འཕེལ་གྱི་སློབ་མ་བསྟན་འཛིན་ཆོས་དབང་རྒྱ་མཚོས་པད་སྙིང་དགོན་པ་རྒྱ་སྐྱེད་
མཛད། འདོན་ཆོག་རྣམས་ཀྱང་མང་པོ་ཞིག་ཁམས་ལུགས་ཡིན། སྒྲུབ་ཁང་གི་ཕྱག་ལེན་ནི། ཆོས་དྲུག་གི་
ཕྱག་ལེན་སོགས་དང་། སྒྲུབ་ཐབས་སྐོར་ལྔ་སོགས་བསྐྱེད་རྫོགས་ཀྱི་ལམ་ཕལ་ཆེར་ཁམས་ལུགས་གཙང་མ་
ཡིན། ཁམས་སྤྲུལ་རིམ་བྱོན་རྣམས་ཀྱི་ནང་ནས། ཀརྨ་བསྟན་འཕེལ། ཀུན་དགའ་བསྟན་འཛིན། སྒྲུབ་བརྒྱུད་
ཉི་མ། བསྟན་པའི་ཉི་མ་སོགས་དང་དགོན་འདིའི་བླ་གྲྭ་རྣམས་བླ་སློབ་ཀྱི་འབྲེལ་བ་ཆེ། ཁྱད་པར་དུ། སྒྲུབ་
བརྒྱུད་ཉི་མ་དགོན་འདིར་ཕེབས་ནས་དམ་ཆོས་གསུངས་མྱོང་བ་དང་གྱད་བཀྲ་ཤིས་ཆོས་ཐང་དུ་ཡང་བཞུགས་
མྱོང་། འཛི་སྒར་དགོན་དང་དགོན་པ་འདི་གཉིས་ལ་དགོན་མ་བུའི་འབྲེལ་བ་ཡོད། འཛི་སྒར་རྡོ་རྗེ་གྲགས་པ་
འདི་ཕྱོགས་ལ་ཐེངས་མང་ཕེབས། པད་སྙིང་དགོན་དུ་གུར་དྲག་ཀི་ལ་ཡ་སོགས་ཀྱི་དབང་གནང་མྱོང་ཡོད།
འོན་ཀྱང་དེ་སྐབས་དགོན་མ་བུའི་འབྲེལ་བ་མེད། འཛི་སྒར་དབང་ཕྱུག་དཔལ་བཟང་སྐུ་དུས་ནས་འབྲེལ་བའི་
འགོ་ཚུགས། འཛི་སྒར་ལྷ་མཆོག་རྡོ་རྗེའི་སྐུ་དུས་པད་སྤྲུལ་ཐུབ་བསྟན་འཕྲིན་ལས་རྒྱ་མཚོ་དང་གྲྭ་པ་ཁ་ཤས་
འཛི་སྒར་དུ་ཕེབས། དགོན་གཞུང་གི་འདོན་ཆོག་ཕལ་ཆེར་འཛི་སྒར་ལུགས་སུ་བསྒྱུར། ད་ལྟའི་བར་དུ་འབྲེལ་
བ་ཧ་ཅང་ཆེའོ། །བསྟན་འཕེལ་མ་དགོན། བསྟན་འཕེལ་དགོན་དང་འབྲེལ་བ་ཧ་ཅང་ཆེ། དགོན་པ་གཅིག་ལྟ་
བུ༑ ཚ་ཚ་དགོན། ཚ་ཚ་དགོན་དང་འབྲེལ་བ་ཧ་ཅང་ཆེ། པད་སྙིང་རག་རུ་སྤྲུལ་སྐུ་དང་། འགྱུར་མེད་སྤྲུལ་སྐུ་
གཉིས་ཀ་སྐུ་ཚེ་ཐུང་ངུ་ལས་མ་བཞུགས་པས་དགོན་ཅུང་ཟད་ཉམས་དམས་སུ་སོང་བའི་སྐབས། སྒྲུབ་རྒན་སྐུ་
ཕྲེང་དྲུག་པ་བདུད་འདུལ་ཉི་མ་མཆོག་ནས་དགོན་པ་འདི་ལ་གཟིགས་སྐྱོང་མཛད། ཇི་སྐྱེད་ཀླུ་མགོན་ནས་ཞུས་
222 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



ངོར། ཉ་སྤྲུལ་སྐུ་ཕྲེང་ལྔ་པ་པད་སྙིང་དགོན་པར་གཟིགས་མིར་མངགས། ཉ་སྤྲུལ་ལྔ་པ་ནས་ལོ་མང་པོའི་བར་དུ་
པད་སྙིང་དགོན་པའི་དབུ་འཛིན་མཛད། རྟེན་བཞེངས་ཀྱང་དུ་མ་མཛད། ཆུ་ངོགས་དགོན། འབྲེལ་བ་ཧ་ཅང་
ཆེ༑ ཕྱོགས་གང་ཐད་ནས་དགོན་པ་གཅིག་ལྟ་བུ་ཡིན། གཞན་ཚེས་བཅུ་དགོན། ཀཿ ཐོག རྫོགས་ཆེན། ཨ་
འཛོམ་དགོན། ཨ་མཁར་དགོན། ཞེ་ཆེན་སོགས་དགོན་མང་པོ་དང་འབྲེལ་བ་ཡོད། ། །
དགུ་པ། ཚོགས་དང་སྒྲུབ་མཆོད། དགོན་པའི་ཚོགས་པ་ལོ་ལྟར་རྒྱུན་ཆགས་སུ་འཚོག་རྒྱུ་ལ། དབྱར་
འབྲིང་པོའི་ཚེས་གསུམ་ནས་དབུ་བཟུང་སྟེ་ཞག་བདུན་ལ་བདེ་མཆོག་ལྷ་བཅུ་གསུམ་མའི་སྒྲུབ་མཆོད་ཀུན་
མཁྱེན་ཡིག་ཆ་ལྟར་ཉིན་གསུམ། ཚེས་བཅོ་ལྔ་ཉིན་བསངས་ཆེན། ཀུན་མཁྱེན་གྱི་ཡིག་ཆ། དབྱར་ཐ་མའི་
ཚེས་གཉིས་ནས་དབུ་བཟུང་ཚེས་བརྒྱད་ཀྱི་བར། ཀུན་མཁྱེན་གྱི་ཡིག་ཆ་ལྟར། བླ་མ་མཆོད་པ་དང་། བདེ་
གཤེགས་འདུས་པའི་དཀྱིལ་ཆོག་རྒྱས་པ། ཚེས་དགུ་དང་བཅུ། བཅུ་གཅིག་གསུམ་ལ། གུ་རུ་ཞི་དྲག་གི་
ཚེས་བཅུའི་གར་འཆམ་རྒྱས་པ། དབྱར་ཐ་མའི་ཚེས་བཅུ་དྲུག་ནས་དབུ་བཟུང་ཟླ་བ་ཕྱེད་གཉིས་ཀྱི་བར། ཀུན་
མཁྱེན་ཡིག་ཆ་ལྟར་གཞི་གསུམ་གྱི་ཕྱག་ལེན་རྣམ་པར་དག་པའི་སྒོ་ནས་དབྱར་གནས་ཞལ་གྱིས་བཞེས། སྟོན་
ཟླ་ཐ་མའི་ཚེས་གཅིག་ནས་དབུ་བཟུང་ཚེས་ལྔ་ཡི་བར་ཉིན་བཞི་ལ་འཛི་སྒར་ལྷ་མཆོག་རྡོ་རྗེའི་དགོངས་གཏེར་
ཞི་ཁྲོའི་སྒྲུབ་མཆོད། དགུན་ཟླ་ར་བའི་ཚེས་གཅིག་ལ་ཀུན་མཁྱེན་པདྨ་དཀར་པོའི་དག་སྣང་བདེ་འདུས་སྒྲུབ་པ་
ཉིན་བདུན། སྟག་ཤམ་ནུས་ལྡན་རྡོ་རྗེའི་གཏེར་མ་སེང་གདོང་ཉིན་བདུན། དགུན་ཟླ་འབྲིང་པོའི་ཚེས་གཅིག་
ནས་དབུ་བཟུང་། རྡོར་སེམས་ཀུན་མཁྱེན་ཡིག་ཆ་ལྟར་ཉིན་བདུན། ཉི་ལྡོག་ལ་རྡོ་རྗེ་གཏུམ་པོའི་སྒྲུབ་པ་ཀུན་
མཁྱེན་ཡིག་ཆ་ལྟར་ཉིན་གསུམ། དགུན་ཐ་མའི་ཚེས་གཉིས་ནས་བཅུ་གསུམ་གྱི་བར་འཇའ་ཚོན་སྤྱི་འདུས་ཀུན་
དགའ་བསྟན་འཛིན་གྱི་ཆོག་སྒྲིག་གནང་བའི་སིདྡྷིའི་བུམ་སྒྲུབ་ཉིན་བཅུ་གཅིག ཚེས་ཉེར་གཉིས་ནས་སུམ་ཅུའི་
བར་ཀུན་མཁྱེན་པདྨ་དཀར་པོའི་དགོངས་གཏེར་མགོན་པོ་ལྷ་མང་གི་གཏོར་ཟློག་ལྕོག་རོ་གཏོར་ཆེན་གཏོར་
རྒྱག་དང་བཅས་པ་ཉིན་བཅུ། ཉིན་ཕྱི་མ་གཉིས་ལ་ཤྲཱི་མ་ཧཱ་ཀཱ་ལའི་གར་འཆམ། གནམ་གང་ཉིན་ལྷ་བསངས་
བཏང་ནས་གྲོལ་རྒྱུ། ས་ཟླའི་དུས་མཆོད་སོགས་སྔར་བཤད་གྲྭའི་སྐབས་སུ་བཤད་པ་རྣམས་ནི་སྒྲུབ་གྲྭ་དང་།
དགོན་གཞུང་གཉིས་ཀ་གཅིག་མཚུངས་ཡིན།
བཅུ་པ། སྒྲིགས་ཁྲིམས་ཀྱི་སྐོར་བཤད་པ། སྒྲིགས་ཁྲིམས་སྐོར་ནི། གྲྭ་པ་རྣམས་ཀྱིས་གཟན་ཤམ་ཕུད་
ནས་སྒོ་ཕྱིར་འགྲོ་བ་སོགས་གཏན་ནས་མི་ཆོག་ལ། ལོ་རེ་བཞིན་གྲྭ་ཞིབ་བྱས་ནས་རྩ་བཞི་ཆང་ལྔ་གང་བྱུང་
ཡང་དགོན་པའི་སྐྱིད་སྡུག་ནས་ཕྱིར་འབུད་རྒྱུ་དང་། བུད་མེད་མཚན་ལ་དགོན་པའི་ནང་ལ་འདུག་ཆོག་པ་ལྟ་
ཞོག ཉིན་མོ་ཡང་གྲྭ་ཁང་ནང་དུ་ཇ་བླུད་པ་སོགས་གཏན་ནས་མི་ཆོག་ལ། འཆམ་རྒྱུག འདོན་རྒྱུག་སོགས་
དུས་ཐོག་ཏུ་སྤྲད་དགོས་པ་དང་། དགོན་པའི་ནང་ལ་མི་སུ་ཡིན་ཀྱང་ཀུ་ཅོ་ཤུགས་ཆེ་ཙམ་ཡང་བསྒྲགས་མི་ཆོག



མདོར་ན། དམ་ཆོས་འདུལ་བ་གཞིར་བཟུང་ནས་སྒྲིགས་ཁྲིམས་བསྟན་ལ་ཕབ་པས་ཤིན་ཏུ་སྤུས་གཙང་བ་ཡོད་
པར་སྣང་ངོ༌། གྲྭ་གྲངས་ཉིས་བརྒྱ་ལྷག་ཙམ་ཡོད་པ་ལགས་སོ། ། །
བཅུ་གཅིག་པ། ད་སྐབས་ཀྱི་གནས་ཚུལ་བཤད་པ། གོང་དུ་བཤད་པ་ལྟར་ཆོས་སྡེ་འདི་ཉིད་ཕྱོགས་གང་
ཐད་ནས་འཕེལ་ཞིང་རྒྱས་བཞིན་པའི་སྐབས་མདོ་ཁམས་སྤྱི་ཡི་དགོན་སྡེ་གཞན་དང་འདྲ་བར་དུས་འགྱུར་གྱི་
དབང་གིས་ཕལ་ཆེར་རྩ་མེད་དུ་སོང་ཡང་། ཉེ་ཆར་སྤྱི་ལོ་༡༩༨༠ལོར། སྤྲུལ་སྐུ་བསོད་སྙན། བླ་མ་སེམས་
འབུ། བླ་མ་བསང་བློ། བླ་མ་ཕུར་སྐྱབས། བླ་མ་ཀ་ཐང་། མཁན་ཕྲིན་ལས་འོད་ཟེར། བླ་མ་ཨ་སྙན་སོགས་
སྔར་ཡོད་བླ་རྒན་སུམ་ཅུ་ཙམ་ཡོད་པ་རྣམས་ཀྱིས་སྣེ་ཁྲིད་ཅིང་
། སྡེ་པ་རྣམས་ཀྱིས་ཀྱང་མ་བསྐུལ་དང་བླངས་ཀྱི་
སྒོ་ནས་འབད་བརྩོན་དྲག་པོར་བྱས་པའི་འབྲས་བུ། སྒྲུབ་ཁང་སྒྲུབ་པ་བ་བདུན་འདུག་ཆོག་པའི་ཤག་དང་། ལྷ་
ཁང་རྟེན་བརྟེན་པ་དང་བཅས་པ་དང་། བཤད་གྲྭ་གྲྭ་ཁང་བཅུ་གསུམ་ཙམ་དང་། ལྷ་ཁང་ཀ་བ་བཅུ་དྲུག་ཙམ་
གྱི་ས་ཁྱོན། ལྷ་ཁང་ནང་དུ་རྒྱལ་བ་བྱམས་པའི་འཇིམ་སྐུ་ནང་རྟེན་ཁྱད་པར་ཅན་ཁང་བརྩེགས་གཉིས་ཙམ་དང་།
གཡས་གཡོན་དུ། ཨོ་རྒྱན་སྐུ་དང་སྒྲོལ་མའི་འཇིམ་སྐུ་ཁང་བརྩེགས་རེ་ཙམ་དང་། ཇོ་བོ། གཞན་འབྲུག་པའི་
བླ་བརྒྱུད་ཕྱག་ཆེན་རྒྱུད་རིམ་ལྟར་གྱི་འཇིམ་སྐུ་ཁྲུ་གང་ལྷག་ཙམ་ལྔ་བཅུ་མ་ཟིན་ཙམ། ཚོགས་ཆེན་འདུ་ཁང་
ནང་དུ་ཟངས་གསེར་ལས་གྲུབ་པའི་དུས་གསུམ་སངས་རྒྱས་ཐོག་བརྩེགས་གཉིས་ཙམ་དང་། ཚེ་དཔག་མེད།
སྒྲོལ་མ་སོགས་དེ་ལས་ཆུང་ཙམ་ཟངས་གསེར་ལས་གྲུབ་པ་དང་། གསེར་གདུང་དུ་མ། ཀུན་མཁྱེན་ཆེན་པོ་
དང་། ལོ་རྒོད་རྣམ་གཉིས་ཀྱི་སྐུ་བརྙན་མི་ཚད་ཙམ་དང་། རྒྱལ་བའི་བཀའ་འགྱུར་རིན་པོ་ཆེ་ཚར་དུ་མ། བསྟན་
འགྱུར་ཚར་ཁ་ཤས། གསུང་རབ་སྣ་ཚོགས་པོད་བརྒྱ་ཙམ། ཐར་མདོའི་འཁོར་ལོ་དང་། ཀུན་བཟང་ཞལ་ལུང་།
ཡེ་ཤེས་བླ་མ་རྒྱབ་ཆོས་དང་བཅས་པ། ཕྱག་ཆེན་སྔོན་འགྲོ་དངོས་གཞི། ཆོས་དྲུག་རྒྱས་བསྡུས། སྒྲུབ་ཐབས་
སྐོར་ལྔའི་རྒྱུན་ཁྱེར། སྙན་བརྒྱུད་སྐོར་སོགས་སྡེབ་མ་སྟོང་ཕྲག་གཉིས་ལྷག་ཙམ་གྱི་པར་ཤིང་། ཞལ་ཐང་བརྒྱ་
ལྷག་ཙམ་དང་། ལྷ་སྐུ་བརྒྱ་ཙམ། སིལ་སྙན། སྦུབ་ཆལ། འཆམ་གོས་སོགས་མང་ཙམ་དུ་བཞུགས།
གསར་བཞེངས་སྐོར་ལ། འདུ་ཁང་ཀ་རིང་བཅུ་གཉིས། ཀ་ཐུང་བཞི་བཅུ་ཙམ་ཡོད་པའི་གཙུག་ལག་ཁང་
རྟེན་བརྟེན་པ་དང་བཅས་པ་གསར་བཞེངས་དང་། བཤད་གྲྭའི་ལྷ་ཁང་ཀ་བ་ཉི་ཤུ་ཙམ་དང་། གྲྭ་ཁང་ལྔ་བཅུ་
ཙམ་ཡོད་པ་གསར་དུ་བཞེངས། སྤྲུལ་སྐུ་བསོད་ནམས་སྙན་གྲགས་ནས་རྔ་ཁང་ཡོངས་རྫོགས་གསར་བཞེངས་
གནང་བ་དང་ཇ་གདན་སོགས་དགོན་ལ་གསར་བཞེངས་མང་དུ་མཛད། བླ་མ་སྐལ་བཟང་དོན་གྲུབ་གྱིས་
བཞེངས་གནང་མཛད་པའི་སྒྲུབ་ཁང་ཆོས་ལོངས་སྤྲུལ་གསུམ་གྱི་ལྷ་ཁང་། གྲྭ་ཤག་ཉི་ཤུ་ཙམ་ཡོད་པ། རྒྱུ་ཆ་
དང་བཟོ་བཀོད་སོགས་ཕུན་སུམ་ཚོགས་པས་ཀུན་ནས་ངོ་མཚར་བ་ཡོད། ད་སྐབས་དགོན་གཞུང་གྲྭ་གྲངས་
ཉིས་བརྒྱ་ཙམ་ཡོད་ལ། ཇོ་མོ་བཅས་བསྡོམས་ན་སུམ་བརྒྱ་ཡས་མས་མཆིས་སོ། །སྒྲུབ་ཁང་དུ་སྒྲུབ་གྲྭ་བ་
224 ཁམས་དང་ནག་ཆུ་ཁུལ་གྱི་དགོན་སྡེའི་སྐོར་ང



གསར་འཛུགས་བྱས་ནས་ལོ་མང་ཙམ་སོང་ལ། བཤད་གྲྭ་འཛུག་རྒྱུ་དང་། དགོན་འདིའི་ཁོངས་གཏོགས་ཀྲོང་
ཐེས་ཁོག་འབྲི་ལེ་རི་ཁྲོད་ཀྱང་བླ་མ་ཨ་སྙན་གྱིས་དབུ་འཛིན་མཛད་ནས་བཞུགས་པ་ནས་བཟུང་ད་ལྟའི་བར་སྒྲུབ་
གྲྭ་བ་ཆག་མེད་བཞུགས་པ་བཅས་སོ། །
༈ རྩ་བའི་ས་བཅད་གཉིས་པ། དགོན་དེ་གང་ལས་བྱུང་བའི་བརྒྱུད་པའི་ཁུངས་སྨོས་པ་ནི། དེ་ཡང་འཛམ་
བུས་མཚན་པའི་ལྗོངས་འདིར་སངས་རྒྱས་ཀྱི་བསྟན་པའི་གདམས་ངག་རྒྱ་མཚོ་ལ་འཆད་ཉན་དུ་མཛད་པས་
སྙིང་པོ་དོན་གྱི་བསྟན་པ་དབྱར་གྱི་མཚོ་ལྟར་སྤེལ་བ་ལ་འགྲན་ཟླ་བྲལ་བ་དཔལ་ལྡན་འབྲུག་པ་ཞེས་པའི་རིང་
ལུགས་འདི་ནི། ཐོག་མར་ཆོས་རྗེ་གཙང་པ་རྒྱ་རས་དཔོན་སློབ་དུ་མ་དང་བཅས་ཏེ་དབུས་ཀྱི་རྩེ་བོ་ལ་རྒྱག་
སྐབས། འབྲུག་མ་བུ་དགུ་གནམ་དུ་སོང་བ་དང་། འབྲུག་སྒྲ་དྲག་པོ་ཐེངས་འགའ་བསྒྲགས་པར་བརྟེན། ཐོག་
མའི་གདན་སའི་མིང་ལ་འབྲུག་ཏུ་གྲགས་ཤིང་། དེ་ནས་རིམ་བཞིན་ཆོས་ལུགས་ཀྱི་མིང་དུའང་ཆགས་སོ། །དེ་
ལྟ་བུའི་ཆོས་བརྒྱུད་དེ་ནི་བཅོས་མའི་འཆིང་བ་ཐམས་ཅད་ཐོག་བརྫིས་སུ་མཛད་དེ། སངས་རྒྱས་ཐམས་ཅད་
འཚང་རྒྱ་བར་གང་ལས་བྱོན་པའི་རྣལ་མ་མཛུབ་ཚུགས་སུ་བསྟན་པས་རྡོ་རྗེའི་སློབ་མ་ཐམས་ཅད་ཆོས་བརྒྱད་
ཀྱི་བསྡུ་ཚོམ་ཞིག རི་ཡི་བུ་བྱས། ན་བུན་གྱི་གོས་གྱོན། ལྟོ་གོས་གཏམ་ནོར་ལ་གཅེས་པར་མི་བྱེད་པར། ཕྱི་
དབེན་པ། ནང་མལ་སྟན། གསང་བ་ལུས་གནད། དེ་ཁོ་ན་ཉིད་དམིགས་པ་གར་གཏད་ཀྱི་སྟེང་དུ་བྲག་ལ་བེ་
ཕུར་བཏབ་པ་ལྟར་སྡོད་ཚུགས་པ་དེས། བླ་མའི་མན་ངག་སྙིང་དུ་བཞུགས། སྲིད་པའི་ར་བ་དུམ་བུར་གཏུབས་
ནས་མཆོག་གི་དངོས་གྲུབ་ཅེས་པའི་མིང་སྙན་པོ་ཅན་དེར་སོང་བ། ཤབ་དང་ཤོབ་མ་དགོས་པ། གྲུབ་ཐོབ་
གནམ་གྱི་སྐར་མ། ས་ཡི་དྲེག་པ་ཙམ་ཞེས་ཀུན་གྱི་རྣ་བའི་རྒྱན་དུ་སོང་ཞིང་། རྒྱལ་བ་རྒོད་ཚང་པ་ནས་བརྒྱུད་
པའི་སྲོལ་གཙོ་ཆེར། མངའ་རིས། ལ་དྭགས། བལ་ཡུལ། པ་ཀི་སི་ཏན། རྒྱ་གར་སོགས་སུ་དར། ཉམས་
ལེན་གྱི་རིམ་པ་རྣམས་ཀྱི་ཁྲིད་ཆེན་དུ་བསྡུས་ནས་འཆད་པས། སྟོད་འབྲུག་པའི་ཁྲིད་ཆེན་བརྒྱད་དུ་གྲགས།
མང་ཚད་ནི་སྟོད་འབྲུག་གནམ་གྱི་སྐར་མ་ལྟ་བུ། ལོ་རས་གྲགས་པ་དབང་ཕྱུག་ནས་བརྒྱུད་པའི་སྲོལ་གཙོ་ཆེར།
འདམ་གཞུང་། ནག་ཆུ། སོག ཡུན་ནན། རྒྱལ་ཐང་། འཇར་སོགས་སུ་དར། ཉམས་ལེན་གྱི་རིམ་པ་རྣམས་
ཁྲིད་ཆེན་ལྔ་རུ་བསྡུས་ནས་འཆད་པས་སྨད་འབྲུག་པའི་ཐུབ་པ་ལྔ་རུ་གྲགས། མང་ཚད་ནི་སྨད་འབྲུག་ས་ཡི་
དྲེག་པ་ལྟ་བུ། བར་འབྲུག་དབོན་རས་གདན་ས་བརྒྱུད་པ་ནས་བུ་ཆེན་གདུགས་ཐོག་པ་ཉིས་སྟོང་བརྒྱད་བརྒྱའི་
བརྒྱུད་པ། འཇའ་ལུས་ཀྱི་སྐུ་བརྙེས་ཏེ་སྐུ་ལུས་མ་སྤངས་པར་ད་ལྟ་ཡང་བཞུགས་ཞེས་གྲགས། བརྒྱུད་པའི་
སྲོལ་དེ་ནི་གཙོ་ཆེར་དབུས་གཙང་
། མདོ་ཁམས་སོགས་སུ་མ་ཁྱབ་པ་མེད་པ་ལྟ་བུ་བྱུང་ཞིང་། ཉམས་ལེན་གྱི་
རིམ་པ་རྣམས་ཁྲིད་ཆེན་ལྔ་རུ་བསྡུས་ནས་འཆད་པས། བར་འབྲུག་པའི་གདམས་ངག་བཀའ་རྒྱ་ཅན་ལྔ་ཞེས་
གྲགས། མང་ཚད་ནི་བར་འབྲུག་ས་ཡི་རྩི་ཤིང་ཞེས་སུ་གྲགས། རྗེ་གཙང་པ་རྒྱ་རས་ལ་རྡོ་རྗེ་ཕག་མོའི་ལུང་
ཉི 225



བསྟན་བཞིན་དུ། བསྟན་པས་བྱ་རྒོད་ཀྱི་ཉིན་ལམ་བཅོ་བརྒྱད་དུ་ཁྱབ་པར་གྲགས་པའི་དཔལ་ལྡན་མཁའ་ལ་སྒྲ་
སྒྲོགས་ཀྱི་བརྒྱུད་པའི་སྲོལ་དེ་ལྟ་བུ་ནི། བསྟན་པའི་སྙིང་པོ་འདིར་ཞུགས་པའི་དགོས་པའང་ཡིན། རིང་ལུགས་
དེ་ལ་གདམས་ངག་ཉམས་ལེན་གྱི་སྐོར་བསམ་གྱིས་མི་ཁྱབ་པ་ཞིག་བཞུགས་ཀྱང་རིགས་བསྡུ་ན། བསྐྱེད་རིམ་
གཙོ་བོ་སྟོན་པའི་གདམས་ངག་སྒྲུབ་ཐབས་སྐོར་ལྔ། འཕྲལ་དགོས་ཆོས་བཞི། རྫོགས་རིམ་གཙོ་བོ་སྟོན་པའི་
གདམས་ངག་བཀའ་རྒྱ་ཅན་ལྔ་ཞེས་ཡོངས་སུ་གྲགས། དེ་དག་ཀྱང་བསྡུ་ན་སྡོམ་པ་གསུམ་གྱི་ཉམས་ལེན་གྱི་
ཁོངས་སུ་མ་འདུས་པ་མེད་དོ། །
སྡོམ་གསུམ་གྱི་བརྒྱུད་ཁུངས་དང་ཉམས་ལེན་གྱི་རིམ་པ་མདོར་བསྡུས་ཙམ་བཤད་ན། ཐོག་མར་སོ་ཐར་
གྱི་སྡོམ་རྒྱུན་ནི། བོད་གངས་ཅན་ལྗོངས་ཀྱི་ཆོས་ལུགས་གཞན་དང་འདྲ་བ། ཉན་ཐོས་ཀྱི་རྩ་བའི་གྲུབ་མཐའ་སྡེ་
བཞི་ལས། གཞི་ཐམས་ཅད་ཡོད་པར་སྨྲ་བའི་ལུགས་ཡིན། དེ་ལ་བོད་ལ་བརྒྱུད་ཚུལ་གྱི་དབང་གིས། ལུགས་
སྲོལ་རྣམ་པ་གསུམ་ལས། འདི་ནི་བར་འདུལ་ཁ་ཆེ་པཎ་ཆེན་ཤཱཀྱ་ཤྲཱི་ནས་བརྒྱུད་པ་ཡིན་ལ། བརྒྱུད་ཚུལ་དེའི་
དབང་དུ་བྱས་ན། མུ་ནིནྟཱ། ཤཱ་རི་པུ་ཏྲ། རཱ་ཧུ་ལཀྵི་ཏྲི་ཡ། རཱ་ཧུ་ལ། བྲ་གྷཱ་ཎ། ནཱ་གཱརྫུ་ན། གུ་ན་མ་ཏི། ཤྲཱི་
དྷརྨ་པཱ་ལ། གུ་ཎ་སཱ་གུ་ར། དྷརྨ་པཱ་ལ། ཨཱ་ཀ་ར་གུཔྟ། མཧཱ་པཎྜི་ཏ་ཤཱཀྱ་ཤྲཱི། བྱང་ཆུབ་དཔལ་བཟང་དང་བདེ་
བ་དཔལ་བཟང་པོ། བྱང་སེམས་རིན་པོ་ཆེ་བསོད་ནམས་གྲགས་པ། གྲགས་པ་བཤེས་གཉེན། རྒྱལ་དབང་
གྲགས་པ། ཉི་མ་རྒྱལ་མཚན། ངག་དབང་ལྷུན་གྲུབ། བཀྲ་ཤིས་རྣམ་རྒྱལ། མི་ཕམ་པདྨ་དཀར་པོ། ཡོངས་
འཛིན་ངག་དབང་བཟང་པོ། རྒྱལ་བ་དཔག་བསམ་དབང་པོ། ཀུན་དགའ་ལྷུན་གྲུབ། ཆོས་ཀྱི་དབང་ཕྱུག་
ཞབས། དགེ་ལེགས་བཞད་པ། བསོད་ནམས་སྙིང་པོ། འཇམ་དགོན་དགྱེས་པ། འཇམ་དཔལ་དགའ་བའི་
བཤེས་གཉེན་སོགས་ནས་ཁམས་སྤྲུལ་རིན་པོ་ཆེ་སྐལ་བཟང་དོན་བརྒྱུད་ཉི་མའི་བར་དུ་བརྒྱུད་པ་ཡིན་ཞིང་།
གང་ལ་ཐོས་བསམ་བྱ་བའི་གཞུང་གི་གཙོ་བོ་ནི། འདུལ་ལུང་སྡེ་བཞི་སོགས་འདུལ་གཞུང་སྤྱི་དང་། ཀུན་
མཁྱེན་པད་དཀར་གྱི་འདུལ་བ་རྒྱ་ཆེར་འགྲེལ་པ་དང་། ཐམས་ཅད་མཁྱེན་པ་བུ་སྟོན་རིན་ཆེན་གྲུབ་ཀྱི་འདུལ་
འགྲེལ་ཉིད་ཡིན་ནོ། ། ལུགས་དེ་ཡི་ལྟ་བ། གང་ཟག་གི་བདག་མེད་གཏན་ལ་ཕབ་སྟེ། སྒོམ་པ་བྱང་ཕྱོགས་
སོ་བདུན་ཉམས་སུ་ལེན་ཞིང་། སྤྱོད་པ་ངེས་འབྱུང་གི་བསམ་པ་བཅོས་མ་མ་ཡིན་པའི་སྒོ་ནས་སོ་ཐར་རིགས་
བདུན་གང་རུང་ལེན་ཅིང་། དེ་ཉིད་ཚུལ་བཞིན་དུ་བསྲུང་བ་རྣམས་གཞིར་བཞག་གི་སྟེང་དུ། དེ་ཉིད་ཐེག་པ་
ཆེན་པོའི་ཉམས་ལེན་གྱིས་རྩིས་ཟིན་པར་བྱས་ནས། འབྲས་བུ་སྲིད་ཞི་གཉིས་ལས་འདས་པའི་ཟུང་འཇུག་ཕྱག་
རྒྱ་ཆེན་པོ་མངོན་དུ་བྱེད་པ་ཡིན་ནོ། ། །
བྱང་ཆུབ་སེམས་སྡོམ་གྱི་བརྒྱུད་པ་ནི། ཟབ་མོ་ལྟ་བརྒྱུད་དང་། རྒྱ་ཆེན་སྤྱོད་བརྒྱུད་གཉིས་ཀ་མགོན་པོ་
ཨ་ཏི་ཤ་ལ་བབ་ཅིང་དེ་ནས་རིམ་བཞིན་བརྒྱུད་པ་ཡིན་ལ། དེ་ལས་ཟབ་མོ་ལྟ་བརྒྱུད་ཀྱི་བླ་བརྒྱུད་ནི། སྟོན་པ།
226 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



འཇམ་དབྱངས། ཀླུ་སྒྲུབ། ཨཱརྱ་དེ་བ། ཟླ་བ་གྲགས་པ། རིག་པའི་ཁུ་བྱུག ཇོ་བོ་རྗེ་ཨ་ཏི་ཤའོ། ། ཡང་།
རྒྱ་ཆེན་སྤྱོད་པའི་བརྒྱུད་པ་ནི། སྟོན་པ། བྱམས་པ། ཐོགས་མེད། དབྱིག་གཉེན། འཕགས་པ་གྲོལ་སྡེ།
འདུལ་བའི་སྡེ། གྲགས་པའི་དཔལ། སེང་གེ་བཟང་པོ། ཀུ་སུ་ལུ་ཆེ་བ། ཀུ་སུ་ལུ་ཆུང་བ། གསེར་གླིང་པ་
ཆོས་ཀྱི་གྲགས་པ། ཇོ་བོ་རྗེ་ལྷ་གཅིག དེས་དགེ་བཤེས་འབྲོམ་སྟོན་པ་ལ། དེས་རྒྱ་ལྕགས་རི་བ། དེ་ཆོས་ཀྱི་
རྒྱལ་པོ་ཟླ་འོད་གཞོན་ནུ། དེས་དཔལ་ཕག་མོ་གྲུབ་པ་ནས་རིམ་བཞིན་བརྒྱུད་པ་ཡིན། གང་ལ་ཐོས་བསམ་
བྱ་བའམ་ཉམས་ལེན་བྱེད་སའི་གཞུང་གི་གཙོ་བོ་ནི། ཐེག་པ་ཆེན་པོའི་སྡེ་སྣོད་སྤྱི་དང་། ཁྱད་པར་ཇོ་བོའི་བྱང་
ཆུབ་ལམ་སྒྲོན། མཉམ་མེད་དྭགས་པོའི་ཐར་རྒྱན་རྣམས་ཡིན། ལུགས་དེ་ཡི་ལྟ་སྒོམ་ནི། གཞི་འཁོར་འདས་ཀྱི་
ཆོས་ཐམས་ཅད་སྐྱེ་མེད་སྤྲོས་བྲལ་དུ་གཏན་ལ་ཕབ་ཅིང་། ལམ་བྱང་ཆུབ་སེམས་ཀྱི་སྡོམ་པ་བླངས་ཏེ་སྤྱོད་པ་ཕ་
རོལ་ཏུ་ཕྱིན་པ་དྲུག་གི་ཉམས་ལེན་ལ་བརྩོན་ནས་འབྲས་བུ་སངས་རྒྱས་ཀྱི་གོ་འཕང་བསྒྲུབ་པ་རྣམས་ཀྱང་གསང་
བ་བླ་ན་མེད་པ་རིག་འཛིན་སྔགས་ཀྱི་སྡོམ་པས་རྩིས་ཟིན་པར་བྱས་ནས་ཉམས་སུ་ལེན་པ་ཡིན་ནོ། ། །
རིག་པ་འཛིན་པ་སྔགས་ཀྱི་སྡོམ་པ། སྟོན་པ་ཡང་དག་པར་རྫོགས་པའི་སངས་རྒྱས་དེ་ཉིད་ཀྱིས་བཏགས་
པའི་ཚུལ་དུ་དཀའ་ཐུབ་ཀྱི་གནས་ཎེ་རཉྫ་ནའི་འགྲམ་དུ་བཞག་ནས། ཡེ་ཤེས་ཀྱི་སྐུ་འོག་མིན་དུ་གཤེགས་ནས་
དེར་སངས་རྒྱས། རི་རབ་ཀྱི་རྩེ་མོ་ལ་རྡོ་རྗེ་ནོར་བུའི་ཁང་པ་དང་། རྒྱ་མཚོའི་འགྲམ་དུ་རིམ་པར་བྱོན་ནས་ཡོ་
གའི་རྒྱུད་རྣམས་གསུངས། དེ་ནས་ཨོ་རྒྱན་དང་ཟ་ཧོར་ཡུལ་སོགས་སུ་ཕེབས་ནས། ལས་ཅན་ལ་གསང་བའི་
རྒྱུད་སྡེ་མཐའ་དག་བསྟན་ཅིང་། སླར་བཏགས་པའི་ལུས་ལ་ཞུགས་ནས་རྡོ་རྗེ་གདན་དུ་འཚང་རྒྱ་ཚུལ་བསྟན་
ཞིང་། ཕྱིས་མི་ཡུལ་དུའང་སྔགས་ལ་སྤྱོད་པའི་སྐལ་པ་ཅན་རྣམས་ལ། རི་བོ་མ་ལ་ཡ། རི་བོ་བྱ་རྐང་། བསིལ་
བ་ཚལ་དང་། ལྷོ་ཕྱོགས་འབྲས་སྤུངས་ཀྱི་མཆོད་རྟེན་སོགས་སུ་མང་དུ་གསུངས་པ་དང་། ལྷག་པར་རྟེན་
འབྲེལ་ཆོས་སྐོར་རྣམས་ཀྱི་རྩ་བ་ནི། ཆོས་རྗེ་གཙང་པ་རྒྱ་རས་ཉིད་ལ། སངས་རྒྱས་རབ་བདུན་གྱིས་དངོས་
སུ་གདམས་པར་མཛད་པ་ཡིན་ལ། དེ་ལྟར་མང་དུ་གསུངས་པ་རྣམས་ཀྱི་སྙིང་པོ་ནི་སྔགས་ཀྱི་སྡོམ་པ་ཉིད་ཡིན་
ལ༑ དེ་དག་གི་ཉམས་སུ་བླང་བྱའི་གཙོ་བོ་ནི། ལྟ་བ་དབྱིངས་ཡེ་ཟུང་འཇུག་ཏུ་གཏན་ལ་ཕབ་ཅིང་སྒོམ་པ་ལ་ལྟ་
བ་གཙོ་བོར་འདོན་པའི་གདམས་ངག་ཕྱག་རྒྱ་ཆེན་པོ། སྒོམ་པ་གཙོ་བོར་འདོན་པའི་གདམས་ངག་ནཱ་རོའི་ཆོས་
དྲུག་བསྲེ་འཕོ། སྤྱོད་པ་གཙོ་བོར་འདོན་པའི་གདམས་ངག་འབྱུང་བ་རོ་སྙོམས། འབྲས་བུ་གཙོ་བོར་འདོན་
པའི་གདམས་ངག་རྟེན་འབྲེལ་རབ་བདུན། ཀུན་ལ་གཅེས་པར་བཟུང་བ་ལམ་ཟབ་མོ་བླ་མ་སྒྲུབ་པ་ལྔ་ནི་གཞུང་
ཆོས་ལྟ་བུ། གཞན་ཡང་གདམས་ངག་བསམ་གྱིས་མི་ཁྱབ་པ་ནི་ཟུར་འདེབས་ལྟ་བུར་མཛད། ཆོས་རྗེ་གཙང་
པ་རྒྱ་རས་པ་དེས། བཤད་པ་ཚིག་གི་སྐོར། གདམས་ངག་ཉམས་ལེན་གྱི་སྐོར། རྟོགས་པ་བྱིན་རླབས་ཀྱི་
སྐོར་སོགས་དཔག་ཏུ་མེད་པར་གསུངས་ཀྱང་ཉམས་སུ་བླང་བྱ་གཙོ་བོ་གོང་དུ་བཤད་པ་དེ་རྣམས་ཡིན། དེ་དག་



རེ་རེ་ནས་བརྒྱུད་ཁུངས་བཅས་བཤད་ན་ཡི་གེས་འཇིགས་པས་གཞན་དུ་ཤེས་ལ། འདིར་ཕྱག་རྒྱ་ཆེན་པོ་ལྷན་
ཅིག་སྐྱེས་སྦྱོར་གྱི་བརྒྱུད་ཚུལ་མདོར་བསྡུས་ནས་འཆད་ན། དེ་ཡང་རྗེ་བཙུན་ཏེ་ལོ་པས། ང་ལ་མི་ཡི་བླ་མ་
མེད། །ང་ཡི་བླ་མ་ཐམས་ཅད་མཁྱེན། །ཞེས་གསུངས་པ་བཞིན་སངས་རྒྱས་བཅོམ་ལྡན་འདས་ཀྱི་ཡེ་ཤེས་ཀྱི་སྐུ་
དངོས་ཀྱིས་རྗེས་སུ་བཟུང་ནས་གྲོལ་བ་ཡིན་ཀྱང་
། ཐུན་མོང་མི་ཡི་སྣང་ངོ་ལྟར་ན། བཀའ་བཞི་བརྒྱུད་པའི་བླ་
མ་སོགས་བསྟེན་ནས་གྲོལ་བའི་ཚུལ་མཛད། ཇོ་བོ་ནཱ་རོ་པ་ནི་དཀའ་བ་བཅུ་གཉིས་སྤྱད་པའི་མཐར་བདེན་པ་
གཟིགས། དེ་ནས་བརྟུལ་ཞུགས་ཀྱི་སྤྱོད་པ་མཛད་དེ་སྐུ་ཚེ་འདི་ཉིད་ལ་སངས་རྒྱས་ཀྱི་ས་མཁའ་སྤྱོད་དུ་བྱོན་
ནོ༑ །སྒྲ་སྒྱུར་མར་པ་ནི། ནཱ་རོ་པའི་སྤྱན་སྔར་དཔལ་དགྱེས་པ་རྡོ་རྗེའི་དབང་བསྐུར་བ་གསན་པ་དེ་ཡི་དུས་དབང་
གསུམ་པའི་རྟེན་ལས་ཕྱག་རྒྱ་ཆེན་པོ་རྟོགས་ཏེ་རིམ་གྱིས་མཐར་དབྱུང་ངོ་། །རྗེ་བཙུན་མི་ལ་རས་པ་འདི་ཉིད་
ཀྱང་མར་པའི་དྲིན་ལ་བརྟེན་ནས་བདེན་པ་གཟིགས། རྗེ་ཟླ་འོད་གཞོན་ནུས་རྗེ་བཙུན་མཇལ་ལོ་བཅུ་གཉིས་ནས་
བདེན་པ་རྟོགས་པར་ལུང་བསྟན་པ་བཞིན་གཉལ་སེ་བ་ལུང་དུ་བདེན་པ་གཟིགས། རྗེ་གླིང་རས་པས་ལོ་གསུམ་
པ་ལས་རྩ་རླུང་གི་དྲོད་རྟགས་ལེགས་པར་ཐོན་ཀྱང་རྟོགས་པ་མ་ཤར། ཕྱིས་དཔལ་ཀུན་ཏུ་བཟང་པོའི་ནགས་
ཁྲོད་དུ་རྗེ་འགྲོ་བའི་མགོན་པོ་ཕག་མོ་གྲུབ་པ་ཞལ་མཇལ་བའི་མོད་ལ་རྟོགས་པ་ཕྱི་གྲོལ་ནང་གྲོལ་དུ་སོང་། རྗེ་
དེས་ཆུ་བོ་གང་གཱའི་ཕན་ལ་ས་ར་ཆེན་པོ་རྟོགས་པ་མཐོ། དེ་ཚུན་ལ་ཁྱོད་མཐོ་བ་ཡིན་ཞེས་བསྔགས། འདི་ཅིག་
ཅར་བའི་སྐྱེ་ཚུལ་བླ་མ་རྣམས་ཀྱིས་བཞེད། ཆོས་རྗེ་གཙང་པ་རྒྱ་རས་གླིང་རས་དྲུང་དུ་ཉམས་དང་རྫུ་འཕྲུལ་
ཡ་མ་ཟུང་བྱུང་ནས། རྟོགས་པ་འདི་ཡིན་དགོངས་ནས་ཐུགས་ཡུས་ཏེ་བྱོན་པས། དེ་ཀུན་ཀྱང་ཡིན་ཏེ་རྟོགས་
པ་གཤའ་མ་ཞིག་ད་ནས་ལོ་ལྔ་ལ་འཆར་བར་འདུག་གསུངས། ཕྱིས་ལྷོ་བྲག་མཁར་ཆུར་སྒྲུབ་པ་མཛད་པའི་
དུས། རྐྱེན་ངན་གྱི་རླུང་འཚུབ་ཆེན་པོ་ལོ་གསུམ་ལངས། དེ་ལ་ཉམས་ལེན་གནད་དུ་བསྣུན་པས་ལོ་གསུམ་གྱི་
དུས། རྗེ་གླིང་ལ་མོས་གུས་ཚད་མེད་པ་ཞིག་གིས་རྐྱེན་བྱས་ནས་རྟོགས་པ་ཤར། ཐོད་བརྒལ་པའི་འཁྲུངས་
ཚུལ་ལོ། །རྒྱལ་བ་རྒོད་ཚང་པས། དམིགས་པ་གཅིག་ལ་བརྟེན་ནས་ཁྲིད་ཞུས་པས་ཞག་བཅོ་བརྒྱད་ལ་རྟོགས་
པ་ཤར། འོན་ཀྱང་ཙ་རི། ཏི་སི། མཐར་ཤི་རྒོད་ཚང་བྲག་ལ་བཞུགས་ཀྱི་བར་དུ་བསྐྱངས་པས་བརྟན་པ་ཐོབ།
དེ་ཡང་སངས་རྒྱས་དབོན་ནས་ཆོས་རྗེ་བློ་གྲོས་སེང་གེའི་བར་ཚུན་དང་། དེ་ནས་མཁྱེན་རྩེ་རྟོགས་ལྡན་ནམ་
དམ་པ་སྔོ་ཉལ་མ་འདི་ཇོ་ནང་ལུགས་ཀྱི་དུས་འཁོར་ཆེན་པོ་ཡིན། ཕྱིས་བཀའ་བརྒྱུད་པའི་གདམས་པ་གསན་
པར་ར་ལུང་དུ་བྱོན། ཆོས་རྗེ་བློ་གྲོས་སེང་གེ་དང་མཇལ་ནས་རྟོགས་པ་ཤར། ད་ལྟ་ཡང་ཧ་བོ་གངས་ལ་སྐུ་ལུས་
མ་སྤངས་པར་བཞུགས། དེའི་སློབ་མ་བློ་གྲོས་མཆོག་ལྡན། དེའི་སློབ་མ་འཁྲུལ་ཞིག་ནམ་མཁའི་རྣལ་འབྱོར།
དེའི་བཀའ་ལས་རྒྱལ་དབང་ཆོས་རྗེའི་མངོན་སུམ་དུ་མཛད་པའི་ཕྱག་ཆེན་བརྒྱུད་པ་འདི་གཙོ་བོར་བཟུང་། དེ་
ནས་ངག་དབང་ཆོས་ཀྱི་རྒྱལ་པོ། འཇམ་དབྱངས་ཆོས་ཀྱི་གྲགས་པ། ཀུན་སྤངས་ཤེས་རབ་རྒྱ་མཚོ། རྒྱལ་
228 ཁམས་དང་ཉག་ཆུ་ཁུལ་གྱི་དགོན་སྡེའི་སྐོར།



སྲས་ངག་གི་དབང་ཕྱུག ཀུན་མཁྱེན་པདྨ་དཀར་པོ། རྗེ་བཙུན་ཆོས་ཀྱི་མགོན་པོ། ཡོངས་འཛིན་ངག་གི་
དབང་པོ། རྒྱལ་དབང་དཔག་བསམ་དབང་པོ། རྗེ་བཙུན་མི་ཕམ་བློ་གྲོས། གྲུབ་དབང་ཀརྨ་བསྟན་འཕེལ།
ཡོངས་འཛིན་ཀུན་དགའ་ལྷུན་གྲུབ། མི་ཕམ་ཆོས་ཀྱི་དབང་ཕྱུག ངག་དབང་ཆོས་རྒྱལ་དཔལ་བཟང་། མི་
ཕམ་ཡར་འཕེལ་དབང་པོ། ངག་དབང་ཀུན་དགའ་བསྟན་འཛིན། ལྷན་སྐྱེས་བདེ་ཆེན་རྡོ་རྗེ། འདྲེན་མཆོག་
འཇམ་དཔལ་དཔའ་བོ། བསྟན་འཛིན་ཆོས་ཀྱི་ཉི་མ། རྒྱལ་དབང་ཆོས་ཀྱི་སྣང་བ། མི་ཕམ་འཇམ་དཔལ་རྡོ་
རྗེ༑ དཔལ་ལྡན་ཆོས་དབྱིངས་ལྷུན་གྲུབ། རྗེ་བཙུན་སྒྲུབ་བརྒྱུད་ཉི་མ། ངེས་དོན་བསྟན་པའི་ཉིན་བྱེད། བཤད་
སྒྲུབ་ཆོས་ཀྱི་ཉིན་བྱེད། ཀུན་གཟིགས་ཡོངས་འཛིན་མཚན་ཅན། དཔལ་ལྡན་བསྟན་པའི་ཉི་མ། གྲུབ་དབང་
ཤཱཀྱ་ཤྲཱི མཐུ་སྟོབས་ཆོས་ཀྱི་རྒྱ་མཚོ། སྐལ་བཟང་དོན་བརྒྱུད་ཉི་མའམ། ཡང་ན་འཁྲུལ་ཞིག་ཨ་ལྡེའུ་རིན་པོ་
ཚེའི་བར་དུ་བརྒྱུད་པ་ཡིན་ནོ། །དེ་ནི་རིང་བརྒྱུད་ཀྱི་དབང་དུ་བྱས་ལ། ཉེ་བརྒྱུད་ལྟར་ན། ཐམས་ཅད་མཁྱེན་པ་
མི་ཕམ་པདྨ་དཀར་པོ་ནི་པཎ་ཆེན་ནཱ་རོ་པ་དངོས་ཉིད་ཡིན། དེ་ལྟར་ན་ཏེ་ལོ་པ་ནས་པདྨ་དཀར་པོ། དེ་ནས་
རིམ་བཞིན་བརྒྱུད་པ་ཡིན། ཤིན་ཏུ་ཉེ་བརྒྱུད་ལྟར་ན། རྡོ་རྗེ་འཆང་དངོས་ཤཱཀྱ་ཤྲཱི་ཛྙཱ་ན་ནི་རྗེ་བཙུན་བཞད་པ་རྡོ་
རྗེའི་ཡེ་ཤེས་ཀྱི་སྐུ་དངོས་ཀྱིས་རྗེས་སུ་བཟུང་ཞིང་གདམས་པ་ཡོངས་རྫོགས་གཏད་པ་ཡིན་པས། དེ་ལྟར་ན་རྗེ་
མི་ལ། རྟོགས་ལྡན་ཤཱཀྱ་ཤྲཱི། མཐུ་སྟོབས་ཆོས་ཀྱི་རྒྱ་མཚོ། འཁྲུལ་ཞིག་ཨ་ལྡེའུ་རིན་པོ་ཆེའོ། །འབྲས་བུ་ནི་
ཚེ་ལུས་གཅིག་ལ་ཁ་སྦྱོར་ཡན་ལག་བདུན་ལྡན་ཟུང་འཇུག་རྡོ་རྗེ་འཆང་གི་གོ་འཕང་མངོན་དུ་བྱེད་པ་ཡིན་ནོ། །
ལར་དོན་བརྒྱུད་འབྲུག་པ་བཀའ་བརྒྱུད་ཀྱི་ལུགས་འདི་ལ། གདམས་ངག་སྡོང་པོ་གསུམ་སྒྲིལ་ཞེས་ཡོངས་སུ་
གྲགས་པ་སྟེ། ལྟ་བ་དྭགས་པོ་ལུགས། སྒོམ་པ་རས་ཆུང་ལུགས། རྟེན་འབྲེལ་ཁོ་བོའི་ལུགས་ཞེས་མཉམ་མེད་
དྭགས་པོ་ལྷ་རྗེ་ནས་བརྒྱུད་པའི་ཕྱག་ཆེན་དང་། རྗེ་བཙུན་རས་ཆུང་པ་ནས་བརྒྱུད་པའི་བསྲེ་འཕོ། ལྷག་པར་དུ་
སྙན་བརྒྱུད་ཡིད་བཞིན་ནོར་བུ་སྐོར་གསུམ། ཆོས་རྗེ་གཙང་པ་རྒྱ་རས་རང་ནས་བརྒྱུད་པའི་རྟེན་འབྲེལ་བསྒོམ་
ཚུལ་རྣམས་སྦྱར་ནས་ཉམས་སུ་ལེན་ནོ། །
༈ རྩ་བའི་ས་བཅད་གསུམ་པ། འཕྲོས་དོན་བཤད་པའི་སྒོ་ནས་མཇུག་བསྡུ་བ་ལ། དཀར་བརྒྱུད་ཅེས་པའི་
སྒྲ་དོན་ལ་དཔྱད་པ་དང་། མཇུག་བསྔོ་བ་དང་སྨོན་ལམ་གྱིས་མཐའ་བརྒྱན་པ་གཉིས་ལས། དང་པོ། དེང་སང་
མཁས་པའི་དབང་པོ་མང་པོ་ཞིག་གིས་དཀར་བརྒྱུད་ཅེས་པའི་འབྲི་སྟངས་འདི་ནི་མི་དག་སྟེ་ཞྭ་དང་གོས་ཀྱི་ཆ་
ནས་མཚན་བཏགས་ན་ཧ་ཅང་ཐལ་བའི་སྐྱོན་འཕེན་པར་བྱེད་དོ། །དེ་ནི་ཅུང་ཟད་མ་དགོངས་པ་སྟེ། སྤྱིར་འབྲུག་
པའི་ཡིག་ཆ་རྣམས་སུ། བཀའ་བརྒྱུད་ཅེས་དང་དཀར་བརྒྱུད་ཅེས་འབྲི་སྟངས་གཉིས་ཀ་བྲིས་ཡོད་ལ། སྔ་མ་ནི་
ཡོངས་སུ་གྲགས་ལ། ཕྱི་མ་ནི་རྒྱལ་དབང་ཀུན་དགའ་དཔལ་འབྱོར་གྱིས། དོན་བརྒྱུད་འདི་ནི། རྟོགས་པ་དྲི་མ་
མེད་པས་དཀར་བ་འབའ་ཞིག་ལས་བརྒྱུད་པས་ཞེས་པའི་རྗེས་སུ་འབྲངས་ནས། ཀུན་མཁྱེན་པད་དཀར་གྱིས་



གསལ་བར་ཕྱེས་པ་ཡིན་པའི་ཚུལ། པད་དཀར་དྲིས་ལན་དུ་གསལ་བས་གོས་ཀྱི་ཆ་ནས་མིང་དེ་ལྟར་བཏགས་
པར་གསུངས་པ་ནི་དོན་ལ་མི་གནས་པར་སེམས་སོ། །
སྨྲས་པ། འགྲོ་ཀུན་སྐྱབས་གཅིག་དོན་ཀུན་གྲུབ་པ་ཡི། །ཕྲིན་ལས་འོད་སྣང་དཀར་པོའི་ངོ་མཚར་གྱིས། །
སྨིན་པའི་འོག་མིན་སྨོན་ལམ་ས་འཛིན་སྟོར། །དོན་བརྒྱུད་ཀུ་མུ་ད་ཡི་ལང་ཚོ་ངོམ། །གང་དེར་ཤེས་ལྡན་གདུང་
སེལ་གཉིས་སྐྱེས་དབང་། །སྐྱོན་བྲལ་པདྨའི་མཚན་གྱིས་མཛེས་དེ་ཡིས། །སྤྲུལ་པའི་ཟློས་གར་ལན་བརྒྱར་
བསྒྱུར་བ་ཡིས། །སྐྱེ་ཀུན་རྫོགས་ལྡན་ཞིང་གི་རྩེ་མོར་འཛེག །དེ་ཚེ་འཆི་བ་མེད་པའི་དྲང་སྲོང་གིས། །རིག་བྱེད་
རྔ་ཡབ་གསིལ་བའི་སྣུམ་བག་ཏུ། །འཁྲིལ་བའི་འགྲོ་ལ་བདུད་རྩིའི་གསང་གཏོར་གྱིས། །རབ་དགའི་དུས་སྟོན་
སྦྱོར་བའི་སྐབས་ཤིག་ན། །དུས་འགྱུར་ནམ་མཁའི་དབུགས་རིང་དྲག་གཡོས་པས། །ལེགས་ལམ་ནམ་མཁའི་
གཟུགས་སུ་བསྒྱུར་མཛད་ཀྱང་། །ཡང་དག་སེམས་ཀྱི་དུ་བའི་སྐྱེ་གནས་ལས། །ཐུབ་བསྟན་དབྱར་གྱི་རྔ་གསང་
སླར་ཡང་རྒོད། །དེ་ལྟའི་བྱུང་བ་བརྗོད་པའི་གཏམ། །ཇི་བཞིན་གསལ་བའི་ཨཱ་དར། །སྔོན་བྱུང་གཟིགས་འདོད་
བློ་ལྡན་དང་། །དགོན་ལ་མཆོད་པའི་ཚུལ་དུ་ཕུལ། །དགེ་འདིས་མཉམ་མེད་ཐུབ་བསྟན་རིན་པོ་ཆེ། །ཡངས་པའི་
ཐ་གྲུ་ཀུན་ལ་ཁྱབ་དང་ལྷན། །རིགས་དྲུག་སྤྱི་དང་ལྷག་པར་འཛམ་གླིང་གི །མི་ཀུན་ཞི་བདེའི་དཔལ་ལ་སྤྱོད་
པར་ཤོག །བདག་ཀྱང་འདི་ནས་ཚེ་རབས་གར་སྐྱེས་ཀྱང་། །ཐུབ་བསྟན་རིན་པོ་ཆེ་དང་རྟག་མཇལ་ནས། །ཚུལ་
གནས་ཐོས་བསམ་སྒོམ་ལ་སྦྱོར་བ་ཡིས། །མཐའ་མེད་འགྲོ་བའི་དོན་ཀུན་བྱེད་ནུས་ཤོག །
དེ་ལྟར་པད་སྙིང་དག ནོ་བཤད་སྒྲུབ་ཆོས་འཁོར་གླིང་གི་བྱུང་བ་བརྗོད་པ་འཁྲུལ་བྲལ་ལྷ་ཡི་རྔ་སྒྲ་ཞེས་པ་མཁན་
ལྷ་དབང་རྡོ་རྗེས་མཛད་པའི་དཀར་ཆག་གཞིར་བཟུང་ཐོག་ཅུང་ཟད་བསྡུས་པའི་ཚུལ་དུ་བྲིས་པ་ཞིག་ཡིན་ལགས།
230 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



རྒྱལ་བའི་ཐུགས་རྟེན། ཁྱེད་ནི ། དད་
ལྡན་མང་པོ འི ་ཐར་ལམ་ཞིག་དང༌།
ཁྱེད་ནི ། འཛད་མཐའ་མེད་པའི་བསོད་
ནམས་ཀྱི་བང་མཛོད་ཅིག་ཀྱང་ཡིན།



33
གླིང་ཆུ་ངོགས་དགོན།
དཀར་མཛེས་བོད་རིགས་རང་སྐྱོང་ཁུལ་སྡེ་དགེ་རྫོང་གི་ཁོངས་སུ་གཏོགས་པའི་གླིང་ཡུལ་མཛེས་ཆུ་
ངོགས་དགོན་གྱི་ལོ་རྒྱུས་མདོ་ཙམ་བརྗོད་པ་ལ། ཐོག་མར་དགོན་དེའི་ཆགས་ཡུལ་གནས་ཀྱི་ཆེ་བ་དང་དགོན་
འདི་ཉིད་འདེབས་པའི་དུས་ཚོད་དང་འདེབས་པ་པོའི་སྐུ་ཕྲེང་རིམ་བྱོན་སོགས་བཤད་པ་གཉིས་ལས། །
༈ དང་པོ། དེ་ཡང་མདོ་ཁམས་ཟལ་མོ་སྒང་གླིང་རྗེ་གེ་སར་རྒྱལ་པོའི་འཁྲུངས་ཡུལ་ཟླ་བརྒྱུད་ཀྱི་མཛེས་
ལུང་སྟེ།མཛེས་ཡུལ་བཀྲ་ཤིས་ར་བ་ཞེས་པ་དེ་སྔོན་ཚེ་ལྷ་རབ་བཀོད་པའི་དུས་ཤེལ་གིངས་དམུ་བདུད་འབར་
བའི་སྲས། དཀར་ཕྱོགས་སྐྱོང་བའི་ཟོ་དོར་དགེ་བསྙེན་ཆེན་པོ་འབྲི་ཝང་ཞེས་གནས་ཆེན་གྱི་བཀོད་པར་ཡིག་
དྲུག་དང་། ཐབས་ཤེས་མཚོན་བྱེད་ཀྱི་རྡོ་རྗེ་དང་པདྨ་སོགས་རང་བྱུང་གི་རྡོ་དང་། ལྷག་པར་དུ་ངོ་མཛར་ཅན་
གྱི་རྡོ་རིལ་ཞིག་ཡོད་པ་དེ་སྔོན་ནམ་མཁའ་ནས་ལྷུང་བ་རེད་ཅེས་གནའ་མི་ཁག་གི་ངག་རྒྱུན་དུ་གནམ་
རྡོ་ཞེས་བརྗོད་སྲོལ་ཡོད། ད་དུང་དེར་གསེར་ཟོ་དང་། རྡོ་ཡི་ཞལ་ཟས་སྡེར་ལྡན། རྡོ་ཡི་བམ་རོ་སོགས་
ངོ་མཚར་ཆེ་བའི་རང་བྱོན་དུ་མ་དང་།སློབ་དཔོན་པདྨ་འབྱུང་གནས་ཀྱི་སྒྲུབ་ཕུག་རྩ་ཆེན་སོགས་ཡོད། དེ་
232 ཁམས་དང་ཉག་ཆུ་ཁུལ་གྱི་དགོན་སྡེའི་སྐོར།



བཞིན་དགོན་གནས་དེའི་སྟོད་སྨད་ཀུན་ཏུ་རྡོ་ལ་ཞབས་རྗེས་ཆེ་ཆུང་མང་ཙམ་ཡོད་པ་རྣམས། སུ་དང་གང་གི་
ཞབས་རྗེས་ཡིན་མིན་མ་རྟོགས་ཀྱང་། གྲུབ་བརྙེས་ཀྱི་སྐྱེས་བུ་དམ་པ་མང་ཙམ་ཕྱོགས་དེར་བྱོན་མྱོང་བ་ནི་ཐེ་
མི་ཚོམ། དགོན་གནས་འདིའི་རྒྱབ་རི་དུང་དཀར་གྱི་དབྱིབས་དང་། མདུན་རི་གསེར་ཉ་དང་བུམ་པའི་རྣམ་པ་
ཧ་ཅང་གསལ་ལ་མཛེས་པ་སོགས་སྤྱིའི་ས་དཔྱད་ཀྱི་མཚན་ཉིད་ཐམས་ཅད་ཚང་བས། གནའ་མིའི་ངག་རྒྱུན་དུ།
མཛེས་ཡུལ་རི་རྣམས་མར་རྒྱན་འདྲ། ཞེས་བཤད་སྲོལ་ཡོད། སྔར་རྒྱ་བཟའ་ཀོང་ཇོ་བོད་དུ་ཕེབས་སྐབས་
ལམ་བར་དུ་ཚུགས་མལ་རེ་ལ་རྟེན་རེ་བཞེངས་པར་གྲགས་པའི་སངས་རྒྱས་མི་འཁྲུགས་པའི་རྡོ་སྐུ་དེ་ལོ་མང་
རིང་ས་འོག་ཏུ་བཞུགས། ཐེམ་པ་དང་དེའི་ཟུར་གྱི་བྲག་ལོགས་ལ་རྒྱ་ལུགས་ཀྱི་ཀུན་ཏུ་བཟང་པོའི་སྐུ་འདྲ་དང་།
རྒྱ་བཟའི་མ་ཎི་དང་སྨན་རྒྱུད་སོགས་ཡིག་གཟུགས་ཐར་ཐོར་ཡོད་པས་ཡུལ་མིའི་ཁ་སྐད་དུ་ཕྱུགས་གཡང་མོ་
བཟའ་དབེན་ཆུང་བྲག་ཞེས་མིང་ཆགས་ཡོད། སྔོན་གེ་སར་གྱིས་ཕྱོགས་དེར་གནས་ཀྱི་བདུད་དང་དམ་སྲི་མཐུ་
བོ་ཆེ་རྣམས་འདུལ་བ་ཅིའཕྲིན་ལས་མཛད་སྐབས། ད་ལྟའི་དགོན་པ་ཆགས་ཡུལ་དེར་མི་བསྲུན་སྐྱེ་བོ་དེས་སྲིན་
མཛོ་སྦྲེལ་མ་འཇིགས་སུ་རུང་བ་བཏང་ནས་ལམ་བཀག གེ་སར་གྱིས་མདའ་བརྒྱབ་ནས་བསྒྲལ། སྲིན་པོ་བྲོས་
པ་བཟུང་ནས་མཛོ་ཡི་གྲོད་པར་བཅུག་མཛོ་ཡི་རྒྱུ་མས་བསྡམས་ནས་བཏུལ་བས་སྲིན་པོའི་བླ་ཁྱེར་ནས་བྲོས་
སོང་བ་སྲིན་བྱ་དང་སྲིན་པོ་དེ་དག་རྡོ་ལ་གྱུར་པ་ད་ལྟའང་མཐོང་རྒྱུ་ཡོད་པ་མ་ཟད། ས་དེར་མཛོ་སྦྲེལ་སྣ་ཞེས་
མིང་ཐོགས། གེ་སར་གྱིས་གྲི་བརྡར་བའི་རྡོ་ཡོད་པ་ལ་གེ་སར་གྲི་བརྡར་ཞེས་མིང་ད་ལྟའི་བར་རྒྱུན་ཆགས་སུ་
འབོད། ད་ལྟའི་དགོན་པ་ཆགས་ཡུལ་དེར་དམ་སྲི་གཙོ་བོ་གནས་ས་ཡིན་པས་གེ་སར་ཕེབས་པ་དང་ཁོ་བྲོས།
གེ་སར་གྱིས་རྗེས་དེད་མཛད་དེ་ལུང་པ་གཅིག་ནས་ལུང་པ་གཅིག་བར་བྲག་རིར་ཟང་ཐལ་གྱིས་ཕེབས་ནས་
མཐར་བྲག་ཆེན་ཕྱིར་གདོང་ནས་མར་དེད་རྗེས་ཟིན་ནས་བཏུལ། གནན་དོང་ནང་དུ་རང་འཐག་ཡ་ལོ་ཆེན་པོས་
བཅད། དེའི་ཐོག་ཏུ་ཞབས་བྲོ་འཁྲབ་པས་ཞབས་རྗེས་མང་པོ་བྱུང་བ་ད་ལྟ་གེ་སར་ཞབས་རྗེས་ཅེས་པ་ཡོངས་
གྲགས་དང་། དེ་སྐབས་མ་འོངས་པར་གནས་འདིར་དགོན་པ་ཞིག་ཆགས་རྒྱུར་ལུང་བསྟན་གན་ཞེ། དེའི་དུས་
ཚོད་ནི་རབ་བྱུང་དང་པོའི་ས་སྟག་ལོ་ཙམ་གྱི་སྐོར་ལ་ཡིན། དེ་རྗེས་ཉེ་རབས་སུ་རྫ་མཚམས་པ་ཀུན་བཟང་
བདེ་ཆེན་རྡོ་རྗེ་ཡུལ་དེར་ཕེབས་སྐབས་དགོན་པ་འདི་གཟིགས་པ་ཙམ་གྱིས་སྔོན་གྱི་མཛད་པ་དྲན་ནས། ཧ་
ཧ༑ འདིར་གེ་སར་དང་ང་རང་གཉིས་ཀྱིས་དམ་སྲི་འདུལ་མནན་རྒྱག་སྐབས་ང་རང་སྣང་ཆུང་ཡིན་པས་ངས་དམ་
སྲིའི་འགྲོ་ལམ་བཀག་ནས་ལུང་པའི་ཕར་ཚུར་རྐང་རྗེས་བཞག་ཡོད་གསུངས། སྔར་ནས་ཞབས་རྗེས་ཡ་གཅིག་
ཡོད་པ་ཀུན་གྱིས་ཤེས་ཀྱང་གཅིག་ཤོས་མི་ཤེས་ཚུལ་ཞུས་པས། ཁྱེད་རྣམས་ནས་ཤེས་དགོས་ན་འདིར་ཡོད་
གསུང་། སྲིབ་རི་ཐང་སྦྲེལ་མཚམས་སྤང་ཐང་ཞིག་ལ་ཕྱག་མཛུབ་ཀྱིས་བསྟན་ནས་འདིར་ས་རྐོས་གསུང་བ་ལྟར་
བརྐོས་པས་ཁྲུ་གང་ལྷག་གི་མཚམས་ན་ཞབས་རྗེས་ཡ་གཅིག་རྙེད་པ་ད་ལྟའང་མཇལ་རྒྱུ་ཡོད། དེའི་སྐབས་



གླིང་གེ་སར་གྱིས་ས་འདུལ་གནང་། མ་འོངས་པར་དགོན་པ་ཆགས་རྒྱུར་ལུང་བསྟན་པའི་དགོན་པ་འདི་ལས་
མེད་ཚུལ་གསུངས་ནས་ཚང་མ་ཡིད་ཆེས་དང་དད་པའི་གནས་སུ་བཀོད་པ་ལགས་སོ། །
༈ གཉིས་པ། དགོན་པ་ཕྱག་བཏབ་ཚུལ་དང་བླ་སྤྲུལ་ཇི་ལྟར་བྱོན་ཚུལ་གྱི་སྐོར། ཐོག་མར་ཆུ་ངོགས་
དགོན་འདི་ཉིད་ནི་འགྲོ་མགོན་གཙང་པ་རྒྱ་རས་ཀྱི་སྐུ་ཕྲེང་བཞི་པ། འབྲུག་པ་པདྨ་དཀར་པོ་དེ་ཉིད་སྐུ་ཕྲེང་དང་
པོར་བརྩིས་པའི་སྐུ་ཕྲེང་གཉིས་པ་སྒྲུབ་བརྒྱུད་འཕྲིན་ལས་རྣམ་རྒྱལ་ལམ་རྟོགས་ལྡན་པད་དཀར་ཞེས་ཡོངས་སུ་
གྲགས་པ་དེ་ཉིད་ཀྱིས་བཏབ་པ་ཞིག་ཡིན་ཅིང་། དེ་ཡང་རྗེ་དེ་ཉིད་ནི་རབ་བྱུང་བཅུ་གཅིག་པའི་སྟོད་ཙམ་དུ་བོད་
ལྗོངས་ལྷོ་ཁ་ལྷུན་རྩེ་རྫོང་ཁོངས་སུ་སྐུ་འཁྲུངས། དགུང་ལོ་ལྔ་བཅུ་ལྷག་ཙམ་བཞེས་སྐབས་འདི་ཁུལ་དུ་ཕེབས།
སྐབས་དེར་གླིང་དཔོན་མགོན་པོ་ལྷུན་གྲུབ་ཀྱིས་སྦྱིན་བདག་གནང་སྟེ་རབ་བྱུང་བཅུ་གཅིག་པའི་ས་གླང་སྤྱི་ལོ་
༡༦༤༩ལོར་མཛེས་བཀྲ་ཤིས་ཆོས་རྫོང་ཞེས་པའི་སྒྲུབ་སྡེ་ཞིག་བཏབ་སྟེ། གཙོ་བོར་སྒྲུབ་པ་ཉམས་ལེན་མཛད་
དེ་བཞུགས། སློབ་བུ་མང་དུ་འདུས་པའི་གཙོ་བོ་རྟོགས་ལྡན་བདུན་ཙམ་སྒྲུབ་པའི་རྟགས་ཐོན་པ་བྱུང་། རྗེ་དེ་
ཉིད་གདན་ས་དེ་གར་སྒྲུབ་པ་ཉམས་ལེན་མཛད་དེ་མཐར་སྐུ་འཇའ་འོད་དུ་ཞུ་བའི་དབུ་སྐྲ་ཙམ་ཕྱིས་སུ་མཇལ་རྒྱུ་
ཡོད། རྗེ་དེའི་རིང་དགོན་པ་རྒྱ་སྐྱེད་སོགས་ཆེར་མ་མཛད་པར་གྲགས། རྗེ་དེ་ཉིད་ཀྱི་ཕྱག་ཕྲེང་དང་། སྒོམ་
ཐག་བཞུགས་པའི་ཤིང་གི་མཆོད་རྟེན་ཞིག་བཞེངས་འདུག །
སྐུ་ཕྲེང་གསུམ་པ་བསྟན་འཛིན་ཆོས་ཀྱི་དབང་ཕྱུག་མཛེས་ཡུལ་དང་མོ་ནང་ཚང་ལ་འཁྲུངས་པས། དང་པོ་
ནང་ཚང་པད་དཀར་ཞེས་མཚན་ཆགས། ཁོང་གི་དུས་སུ་སྒྲུབ་སྡེ་དེ་དགོན་པར་བསྒྱུར་ནས་བཀྲ་ཤིས་ཆོས་གླིང་
ཞེས་པའི་མཚན་གསོལ། ཉི་གྲགས་ཞེས་པའི་རི་ཁྲོད་བཏབ། སྔར་གྱི་སྒྲུབ་ཁང་གི་ཀ་གདུང་སོགས་ལ་རྐོས་
རིས་ཕྲན་བུ་ཡོད་པ་རྣམས་གཙུག་ལག་ཁང་དུ་བེད་སྤྱད་པ་ད་ལྟའང་མཇལ་རྒྱུ་ཡོད། །
སྐུ་ཕྲེང་བཞི་པ་སྒྲུབ་རྒྱུད་ཆོས་ཀྱི་རྒྱལ་མཚན་ནི། མཛེས་ཞི་ཁྲོ་འབུམ་ཚང་དུ་འཁྲུངས་པས་མཚན་ཡང་ཞི་
ཁྲོ་འབུམ་ཚང་པད་དཀར་ཟེར། དེའི་སྐབས་འབྲུག་གསང་གླིང་དགོན་དུ་འབུལ་བ་ཕུལ་བ་དང་ཀུན་མཁྱེན་པད་
དཀར་གྱི་ལུགས་ཀྱི་ནག་པོ་ཆེན་པོ་ཕྱག་བཞི་པ་ལྷ་མང་གི་སྒྲུབ་པ་གར་འཆམ་དང་བཅས་པ་གསར་འཛུགས་
མཛད་པས། རྩེ་ལུགས་ཞེས་དེང་སྐབས་སུའང་ཁམས་ལུང་པའི་དགོན་སྡེ་གཞན་དང་ཅུང་མི་འདྲ་བའི་ཁྱད་ཆོས་
ཡོད། །
སྐུ་ཕྲེང་ལྔ་པ་མི་ཕམ་དགེ་ལེགས་དཔལ་བཟང་པོ། རྫ་ཨོ་རྡི་རྩར་འཁྲུངས་པས་ཨོ་རྗེ་པད་དཀར་ཞེས་མཚན་
ཐོག ཁོང་གི་སྐུ་རིང་ལ་རྟོགས་ལྡན་བྱ་གཏང་གི་སྤྱོད་པ་བསྐྱངས། མཐར་གོང་སར་འབུལ་སྐྱེས་སོགས་ཀྱང་
ཕུལ་རྒྱུ་མེད། སྐབས་དེར་ཆ་རྐྱེན་ཞན་པ་དང་གསང་སྔགས་ཆོས་གླིང་ས་ཐག་རིང་བ་བཅས་ཀྱིས་གོང་ས་
མཆོག་ལ་འབུལ་སྐྱེས་ཕུལ་མི་དགོས་པའི་རེ་ཞུས་ལྟར། དེ་ཕྱིན་དགོན་འདི་རང་ཚུགས་བདག་སྐྱོང་བྱ་རྒྱུའི་
234 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



རང་དབང་ཐོབ།
སྐུ་ཕྲེང་དྲུག་པ་མི་ཕམ་ཆོས་ཀྱི་སེང་གེ་ནི། སྟག་དགོན་དེལ་འཕྲལ་འཇམ་ཚང་ལ་འཁྲུངས་པས་དེལ་འཇམ་
པད་དཀར་ཞེས་གྲགས། ཁོང་ནི་རིག་གནས་སྤྱི་དང་ལྷག་པར་དུ་གསོ་བ་རིག་པ་ལ་མཁས་པས་རྗེ་དེ་ཉིད་
ཀྱིས་མཛད་པའི་ཕྱག་དཔེ་ཁག་དང་། སྨན་རྩ་ཆེན་མང་པོ་གསར་གཏོད་མཛད་ཡོད་པ་ཕྱིས་སུ་མཇལ་རྒྱུ་ཡོད།
ཕྱིས་རང་དགོན་དུ་གསང་གླིང་གི་ལུགས་ལྟར་གཞི་གསུམ་གྱི་ཆོ་ག་སོགས་གསར་འཛུགས་གནང་རྒྱུའི་ཆེད་
འབྲུག་གསང་སྔགས་ཆོས་གླིང་དགོན་དུ་ཡུན་རིང་གསན་བསམ་མཛད་དེ་བཞུགས། ཐེངས་ཤིག་དེ་ཁུལ་གྱི་
གཤིན་པོ་ཞིག་གི་ཆེད་དུ་གདན་ཞུས་ལྟར་ཕེབས། ཕེབས་ལམ་དུ་རོང་དོག་པོའི་ལམ་ཕན་ཚུན་མངགས་བཅོལ་
ནས་ཕེབས་སྐབས་ཆིབས་བརྡབ་ཤོར་ནས་དགོངས་པ་རྫོགས། དེ་ཕྱོགས་ཀྱི་མིའི་ཁ་སྐད་དུ་ཁམས་པ་པད་
དཀར་འདའ་ས་ཞེས་མིང་ཆགས། དེའི་སྐུ་རིང་ལ་རང་དགོན་དུ་གཞི་གསུམ་གྱི་ཆོ་ག་ཚོགས་མ་ཐུབ། ཁོང་
གི་སློབ་མ་བླ་མ་སྒྲུབ་བརྒྱུད་ཡར་འཕེལ་གྱིས་བདེ་མཆོག་ལྷ་བཅུ་གསུམ་པའི་སྒྲུབ་མཆོད་ཆ་ལག་དང་བཅས་པ་
རྐང་ཚུགས་པར་མཛད། སྐུ་གདུང་གསེར་ཟངས་ལས་གྲུབ་པ་ཞིག་བཞེངས། །
སྐུ་ཕྲེང་བདུན་པ་མི་ཕམ་ཚེ་དབང་རིག་འཛིན་ནི་སྤྱི་ལོ་༡༨༦༨ལོར་ས་སྐྱོང་གླིང་ཚང་གི་མདུན་ན་འདོན་ཆེན་
པོ་ཨོ་ཡིག་ཚང་དུ་འཁྲུངས་པས་ཨོ་ཡིག་པད་དཀར་ཞེས་གྲགས། ཁོང་གི་སྐུ་རིང་ལ་དགོན་པའི་གྲྭ་ཁང་རྒྱ་
སྐྱེད་དང་སྐུ་འདྲ་གསར་བཞེངས་སོགས་མཛད། སྐུ་ཕྲེང་དེའི་སྐབས་དབུས་གཙང་གི་ཁུལ་དུ་མ་ཕེབས། མདོ་



oབཀའ་བརྒྱུད་མེས་པོ་རྣམ་གསུམ།
ཁམས་པ་བསྟན་པའི་ཉི་མ་དང་། ཡོན་ཏན་རྒྱ་མཚོ། རྫོགས་ཆེན་མི་འགྱུར་ནམ་རྡོར། གྲུ་གུ་རྟོགས་ལྡན་སོགས་
བླ་མ་མང་དུ་བསྟེན། ཉམས་རྟོགས་ཀྱི་ཚད་མཐོ་བ་དང་
། རྒྱུན་དུ་འབྲུག་ལུགས་ཀྱི་འཕོ་བ་ཧཱུྃ་དམར་ཉམས་ལེན་
མཛད་པ་མ་ཟད། འཕོ་བའི་ནུས་པ་ཆེ་བས་རོ་དང་གདོན་བགེགས་སོགས་བརྟུལ་བའི་ལོ་རྒྱུས་མང་
། མཐར་
རབ་བྱུང་བཅུ་དྲུག་པའི་མེ་བྱི་སྤྱི་ལོ་༡༩༣༦ལོར་དགོངས་པ་རྫོགས། སྐུ་གདུང་ཞུགས་འབུལ་ཕུལ་བས་རིང་
བསྲེལ་ཆེ་ཕྲ་མང་པོ་འགྲོ་བའི་དད་རྟེན་དུ་བྱོན་པ་སོགས་ངོ་མཚར་བའི་རྟགས་མང་དུ་བྱུང་ངོ་། །
སྐུ་ཕྲེང་བརྒྱད་པ་མི་ཕམ་ཚེ་དབང་མཆོག་གྲུབ་ཕྱོགས་ལས་རྣམ་རྒྱལ་ནི། གླིང་མགོན་གཟིགས་ཁང་ཟོག་པ་
སར་སྐྱེས། འབྲུག་པ་ཡོངས་འཛིན་རིན་པོ་ཆེ་དང་། མཁྱེན་བརྩེ་ཆོས་ཀྱི་བློ་གྲོས་སོགས་ཀྱིས་གོང་མའི་ཡང་
སྲིད་དུ་ལུང་འཛིན་ཐོབ། དགུང་ལོ་གཉིས་ནས་གདན་སར་མངའ་གསོལ་ཏེ་སྐུ་གོང་མའི་གསོལ་དཔོན་དགེ་སློང་
རྒན་པུ་གཉིས་ནས་བསྐྱེད་བསྲིང་གནང་། རིམ་བཞིན་ཀར་སྤྲུལ་གོང་མ་དང་། བླ་མ་མི་ཕམ་བསྟན་འཛིན་ཉི་
མ༑ རྫོགས་ཆེན་མཁན་གཞན་དགའ་རིན་པོ་ཆེ། པད་དཀར་གོང་མའི་སློབ་མ་པད་སྙིང་དགོན་གྱི་མཁན་འཇམ་
དཔལ་བཟང་པོ་སོགས་ཚད་ལྡན་གྱི་བླ་མ་དུ་མ་བསྟེན་ནས་ཐོས་བསམ་སྒོམ་གསུམ་རྒྱ་ཆེར་མཛད། ལྷག་
པར་དུ་རྡོ་རྗེ་འཆང་དངོས་ཞེ་ཆེན་ཀོང་སྤྲུལ་རིན་པོ་ཆེ་པད་མ་དྲི་མེད་ལེགས་པའི་བློ་གྲོས་མཆོག་གིས་ཆུང་ཁྲི་
གསོལ་སྐབས་ནས་བཟུང་ཐོག་མཐའ་བར་གསུམ་དུ་བཀའ་དྲིན་ཆེན་པོས་རྗེས་སུ་བསྐྱངས་པ་མ་ཟད། དགུང་
ལོ་བཅུ་གསུམ་སྐབས་བྲིས་པའི་ལྷ་སྐུ་གཟིགས་སྐབས་དགྱེས་ཚོར་ཆེན་པོས་བསྔགས་བརྗོད་གནང་བ་དང་།
ལྷ་བཟོ་བྱས་ན་ལེགས་ཚུལ་གསུངས་པས་ད་ལྟ་ལུང་བསྟན་ཡིན་པར་ཡིད་ཆེས་ཐོབ། སྤྱི་ལོ་༡༩༥༦ལོ་
ནསབཟུང་བར་སྐབས་ཤིག་རིང་བདེ་སྡུག་སྣ་ཚོགས་བཞེས། སྤྱི་ལོ་༡༩༦༢ལོར་འདན་སྒྲོལ་མ་ལྷ་ཁང་ཕྱོགས་
སུ་གསང་ཡུམ་བཞེས་ཏེ་ཁྱིམ་ཐབས་ཀྱི་ཚུལ་མཛད་པ་སོགས་ཀྱིས་དུས་འདའ་བར་མཛད། ཡང་དར་བསྟན་
236 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



པའི་དབུ་ཚུགས་སྐབས་ཡུལ་དགོན་སྐྱ་སེར་རྣམས་ཀྱིས་རེ་ཞུས་ལྟར་རང་དགོན་དུ་ཕེབས་ཏེ། གྲྭ་གསར་
རྣམས་ལ་མཐོང་བ་བརྒྱུད་པའི་ཕྱག་ལེན་གྱི་དབང་ལུང་ཁྲིད་གསུམ་རྒྱུན་མི་ཆད་པར་གནང་བ་དང་། དགོན་པ་
ཉམས་གསོའི་ཐད་ནུས་ཤུགས་གང་ཡོད་ཀྱིས་ཐུགས་འགན་བཞེས། སྤྱི་ལོ་༡༩༨༧ལོ་ནས་གདན་ཁོག་རྫོང་
སྲིད་གྲོས་ཀྱི་རྒྱུན་ལས་ཨུ་ཡོན་དང་། སྡེ་དགེར་སྲིད་གྲོས་ཀྲུའུ་ཞི་གཞོན་པ་དང་རྫོང་དཔོན་གཞོན་པ། སྡེ་
དགེའི་པར་ཁང་ཆོས་མཛོད་ཆེན་མོའི་འགོ་ཁྲིད་ཚོགས་ཆུང་གི་ཙུའུ་ཀྲང་དཀར་མཛེས་ཁུལ་དུ་ཆོས་ལུགས་
ཀྱི་ཅུས་ཀྲང་གཞོན་པ། ཞིང་ཆེན་སྲིད་གྲོས་ཀྱི་ཀྲུའུ་གཞི་གཞོན་པ། རིམ་པ་སོ་སོའི་ནང་དུ་ཡང་། སྡེ་དགེར་
ཚོགས་གཙོ་གཞོན་པ་དང་དྲུང་ཡིག དཀར་མཛེས་ཁུལ་དུ་ཡང་ཚོགས་གཙོ་གཞོན་པ་དང་དྲུང་ཡིག་ཆེན་མོ་
སོགས་ཀྱི་ཐུགས་འགན་བཞེས་ཡོད། མ་ཟད་ཀུན་གཟིགས་པཎ་ཆེན་རིན་པོ་ཆེའི་ཐུགས་བཞེད་ལྟར་རྒྱ་ནག་
པེ་ཅིང་དུ་བོད་བརྒྱུད་མཐོ་རིམ་ནང་བསྟན་སློབ་གླིང་གི་སྐབས་དང་པོའི་སློབ་མར་ཞུགས་ཏེ་མཚན་རྟགས་ཀྱང་
བཞེས། དེ་བཞིན་ཁྲོ་རུ་ཚེ་རྣམ་རིན་པོ་ཆེ་སོགས་ཀྱི་དགོངས་བཞེས་ལྟར་དགོན་སྡེ་མང་པོར་དད་རྟེན་གྱི་སྐུ་
འདྲ་ཆེ་བ་ཐོག་ཚད་མ་དང་། ཆུང་བ་ཐོ་གང་གི་ཚད་ཁྱོན་བསྡོམས་བརྒྱ་ཕྲག་ལྷག་གསར་བཞེངས་མཛད་པ་
སོགས་མཛད་པ་མཐའ་ཡས་སོ། །གོང་གསལ་སྐུ་རབས་དེ་དག་གི་ཡང་སྲིད་ངོས་འཛིན་ཐད། འབྲུག་བདེ་ཆེན་
ཆོས་འཁོར་དགོན་གྱི་ཡོངས་འཛིན་རིན་པོ་ཆེ་དང་། གདན་ས་ཆེན་པོ་གསང་སྔགས་ཆོས་གླིང་གི་འབྲུག་ཆེན་
སྐུ་ཕྲེང་རིམ་བྱོན་གྱིས་མཛད་སྲོལ་ཡོད་པ་བཅས་སོ། །
ཆུ་ངོགས་ཀམ་སྤྲུལ་གྱི་སྐུ་ཕྲེང་རིམ་བྱོན། སྐུ་ཕྲེང་དང་པོ་བླ་མ་ཀརྨ་རྒྱ་མཚོ་ནི་རབ་བྱུང་བཅུ་གཅིག་པའི་
° ཆུ་ངོགས་དགོན་པའི་སྒྲུབ་གྲྭ་ཁང་།



ནང་ཙམ་དུ་མཛེས་སེ་ཆེན་ནང་ཚང་ལ་སྐུ་འཁྲུངས་པ་དང་། ཁམས་པ་རྟོགས་ལྡན་ཀརྨ་བསྟན་འཕེལ་གྱི་སློབ་མ་
རྒྱ་མཚོའི་མཚན་ཅན་བཅུ་གསུམ་དུ་གྲགས་པའི་ནང་ཚན་ཞིག་སྟེ་ཉམས་རྟོགས་ཀྱི་ཡོན་ཏན་ཕུལ་དུ་བྱུང་བར་
གྲགས། སྐུ་ཕྲེང་གཉིས་པ་རྫོགས་ཆེན་སྟོད་རི་ལ་འཁྲུངས་པས་སྟོད་རི་ཀརྨ་རྒྱ་མཚོའམ་མི་ཕམ་ཆོས་ཀྱི་དབང་
ཕྱུག་ཏུ་གྲགས། སྐུ་ཕྲེང་གསུམ་པ་དང་བཞི་པ་གཉིས་ཝ་ཤུལ་སྨར་ཁམས་ཚང་ལ་འཁྲུངས་པས་སྨར་ཁམས་
ཀརྨ་རྒྱ་མཚོ་ཞུ་མཛད་རྣམ་སོགས་མི་གསལ། སྐུ་ཕྲེང་ལྔ་པ་སྡེ་དགེའི་བྱང་ཆེན་ཚང་ལ་འཁྲུངས་པས་བྱང་ཆེན་
ཀརྨ་རྒྱ་མཚོ་ཞེས་གྲགས། དགུང་ལོ་བཅུ་གསུམ་ནས་སྐུ་གཤེགས། སྐུ་ཕྲེང་དྲུག་པ་འགྱུར་མེད་ཐུབ་བསྟན་
རྣམ་རྒྱལ་ནི་གླིང་གི་བློན་པོ་རྫ་གླིང་རུ་ཚང་དུ་གླིང་སྙན་གྲགས་ཀྱི་སྲས་སུ་སྤྱི་ལོ་༡༩༠༠ལོར་འཁྲུངས། དེའི་སྐུ་
རིང་ལ་འགྲོ་དོན་ཆེན་པོ་བྱུང་བར་གྲགས། ཞེ་ཆེན་རབ་འབྱམས་ལྔ་པའི་ཐུགས་སྲས་སུ་གྱུར། དགོན་པར་ཡང་
ཡིག་བརྒྱའི་དུང་འཁོར་དང་། སྨིན་གླིང་ལུགས་ཀྱི་བླ་མ་གསང་འདུས་ཀྱི་ཚེས་བཅུའི་སྒྲུབ་མཆོད་གར་འཆམ་
དང་བཅས་པ་གསར་འཛུག་མཛད། སྐུ་ཚེའི་སྨད་དུ་རྙིང་མའི་ཆོས་བརྒྱུད་འཛིན་ནས་ཞེ་ཆེན་རི་ཁྲོད་དུ་གཏན་
བཞུགས་གནང་མཐར་སྤྱི་ལོ་༡༩༥༩ལོར་དུས་ཟིང་སྐབས་དགོངས་པ་ཆོས་དབྱིངས་སུ་བསྡུས་ནས་ད་བར་ཡང་
སྲིད་བཙལ་རྙེད་མ་བྱུང་། །
དབོན་སྤྲུལ་སྐུ་ཕྲེང་རིམ་བྱོན་ནི། སྐུ་ཕྲེང་དང་པོ་པད་དཀར་དབོན་པོ་འབྲུག་པ་མཆོག་སྒྲུབ་ནི་མཛེས་དང་མོ་
ནང་ཞེས་པར་སྐུ་འཁྲུངས། སྒོམ་ཉམས་རྟོགས་ཀྱི་རྟོགས་པ་མཐོ་བས་ལྷ་འདྲེ་ཀུན་བྲན་བཞིན་འདུ་བར་གྲགས།
སྐུ་ཕྲེང་གཉིས་པ་ནམ་མདོ་སྤྲུལ་སྐུ་ནི་ནམ་མདོར་འཁྲུངས་པས་མཚན་ཡང་དེ་ལྟར་ཆགས། མདོ་སྔགས་རིག་
གནས་ཀུན་ལ་མཁས་པ་ཞིག་བྱུང་བར་གྲགས། སྐུ་ཕྲེང་གསུམ་པ་ཝ་ཤུལ་དུ་འཁྲུངས། འདི་པ་ནི་ཉག་རྐེད་
མགོན་པོ་རྣམ་རྒྱལ་དང་འབྲེལ་བ་ཡོད་ཚུལ་དང་བསྟན་དགོན་ལ་གནོད་སྐྱེལ་བ་མང་པོ་བཟློག་ཚུལ་སོགས་ཀྱི་
ལོ་རྒྱུས་ཡོད། སྐུ་ཕྲེང་བཞི་པ་གསང་སྔགས་སྤྲུལ་སྐུ་ནི་ནམ་མདོར་འཁྲུངས་དགུང་ལོ་ཆུང་ངུ་ནས་སྐུ་གཤེགས་
ཏེ་གདན་སར་ཕེབས་མ་ཐུབ། སྐུ་ཕྲེང་ལྔ་པ་རྫ་འབྲི་མོ་དོར་འཁྲུངས། དགུང་ལོ་ཉེར་བརྒྱད་ཡིན་ཅིང་ད་ལྟ་གོང་
རིམ་ནས་ཆོག་མཆན་གནང་རྒྱུར་རེ་སྒུག་བྱ་བཞིན་ཡོད། །
བླ་མ་གནས་རྗེས་ཀྱི་སྐོར། དེ་བཞིན་བླ་མ་གནས་རྗེས་ཀྱི་སྐུ་ཕྲེང་རིམ་བྱོན་ཁག་ཕེབས་ཡོད་ཀྱང་འཁྲུངས་
ཡུལ་དང་མཚན་མཛད་རྣམ་སོགས་མི་གསལ་ཡང་བསྟན་འགྲོར་སྨན་པའི་སྐྱེས་བུ་དམ་པ་ཁོ་ན་བྱོན་པ་ནི་ཐེ་མི་
ཚོམ། གོང་གསལ་སྐྱེས་བུ་དམ་པ་དེ་དག་ནི་དགོན་པ་དེའི་ཁྲི་འཛིན་གྱི་སྤྲུལ་སྐུ་ཡིན། ད་དུང་ཕྱིས་སུ་བླ་མ་
ཨ་གནས་ཀྱི་སྤྲུལ་སྐུ་སྐུ་ཕྲེང་གཉིས་པ་ཞིག་ཀྱང་ཡོད། དེ་མིན་ད་དུང་ཉམས་རྟོགས་གྱི་ཡོན་ཏན་ཁྱད་པར་ཅན་
དང་འདུལ་འཛིན་བསྟན་པའི་གཞིར་གྱུར་པའི་བླ་མ་དང་མཁན་པོ་ཡང་འབྲུག་པ་ཆོས་ལུ་དང་
། འབྲུག་པ་མཆོག་
སྒྲུབ། བླ་མ་ཨ་གནས། མཁར་ལིའི་ཚུལ་ཁྲིམས་བཟང་པོ། བླ་མ་རྡོ་རྗེ་དཔལ་བཟང་། བླ་མ་བྱང་ཆུབ་རྡོ་རྗེ།
238 ཁམས་དང་ཉག་ཆུ་ཁུལ་གྱི་དགོན་སྡེའི་སྐོར།



མི་ཕམ་བསྟན་འཛིན། བླ་མ་དཔལ་རྒྱལ། བླ་མ་སྔོ་ཁོ། བླ་མ་བསོད་ནམས་དབང་ཕྱུག་བཅས་དང་། མཁན་
ཆེན་བློ་གྲོས་རྒྱ་མཚོ། ཡེ་ཤེས་རྒྱ་མཚོ། ཐུབ་བསྟན་རབ་གསལ། དམ་ཆོས་དར་རྒྱས་སོགས་བྱོན་མྱོང་
ལ༑ དེའི་ནང་ནས་མཁན་བློ་གྲོས་རྒྱ་མཚོ་ནི་རྫོགས་ཆེན་མཁན་པོ་པདྨ་རྡོ་རྗེའི་དངོས་སློབ་ཡིན། དེའི་སྐུ་རིང་
ལ་དགོན་པ་འདིར་འདུལ་བ་གཞི་གསུམ་གྱི་ཕྱག་ལེན་རྫོགས་ཆེན་ལུགས་ལྟར་བཙུགས། མཁན་ཆེན་པད་རྡོར་
ནས་ཀྱང་གཙུག་ལག་ཁང་འདིར་བསླབ་གསུམ་ནོར་བུའི་གླིང་ཞེས་པའི་མཚན་གནང་། རྫ་རི་མགུལ་དགོན་དུ་
ཡང་མཁན་པོ་བློ་གྲོས་རྒྱ་མཚོས་དབྱར་གནས་ཀྱི་ཕྱག་ལེན་བཞུགས་ནས་ད་བར་འདུལ་བའི་བསྟན་པ་འཕེལ་
བཞིན་པ་དང་། ཉེ་རབས་སུ་རྫ་པད་སྙིང་དགོན་དུ་སྤྲོས་བཅས་དགུ་གཏོར་ཆེན་པོ་གར་འཆམ་དང་བཅས་པ་
སྤེལ། གོང་གསལ་རིམ་བྱོན་གྱི་དམ་པ་གོང་མ་རྣམས་ནི་རྡོ་རྗེ་འཆང་ནས་རྩ་བའི་བླ་མའི་བར་དུ་བརྒྱུད་པས་
གཞན་ལ་བལྟོས་མ་དགོས་པར་ཕ་རྗེས་བུས་ཟིན་པ་ཤ་སྟག་བྱུང་བ་ཡིན་ནོ། །
o བཟོ་བཀོད་ཁྱད་དུ་འཕགས་པའི་བླ་སྐུ།



(CC
དགོན་པ་དེའི་གྲྭ་པ་རྣམས་ནི་ཐོག་མར་རབ་ཏུ་བྱུང་བ་དང་བསྙེན་
པར་རྫོགས་པ་གང་ལྟར་རང་ལུགས་ཀྱི་ཆོ་ག་ཕྱག་ལེན་སྦྱོང་བ་དང་
རིམ་བཞིན། སྔོན་འགྲོར་ཞུགས་ནས་འབུམ་ལྔ་མཐར་དབྱུངས། སྤྱོད་
འཇུག་དང་སྡོམ་གསུམ་སོགས་གཞུང་ཁག་ལས། རིག་གནས་སྐོར་ལ་
ཆེད་སྦྱོང་མཛད་སྲོལ་ཆེར་མེད། བདེ་མཆོག་སོགས་རྒྱུད་སྡེའི་དབང་
དང་
། དེ་མིན་བཀའ་གཏེར་རིས་མེད་ཀྱི་དབང་གང་ཐོབ་ཞུ། བསྙེན་
མཚམས་ཀྱང་ཅི་འགྲུབ་སྒྲུབ། འབྲུག་ལུགས་ཀྱི་ནཱ་རོའི་ཆོས་དྲུག་དང་།
རོ་སྙོམས་སྐོར་དྲུག་སོགས་ཉམས་ལེན་སྒྲུབ་ལ་གཞོལ་སྐབས་དགུན་
ཁར་བཞུགས་གནས་ཀྱི་ཁོར་ཡུག་ཏུ་གངས་མི་ཆགས་པ་དང་། འཕོ་བ་
ཉེ་རིང་མེད་པར་རྟགས་ཐོན་པ། མངོན་ཤེས་དང་ནུས་མཐུ་ཐོགས་མེད་
མངའ་བའི་བླ་སྤྲུལ་མང་དུ་བྱོན་པ་སོགས་བསྟན་པ་སྤྱི་ཡི་ཁྱད་ཆོས་དང་།
ཡང་སྒོས་དོན་བརྒྱུད་དཔལ་ལྡན་འབྲུག་པའི་ཟབ་ཆོས་བཅས་ཀྱི་ཆེ་བ་
ལགས་སོ། །
དགོན་འདིའི་སྒྲིགས་གཞི་ནི། སྤྱི་ཆེན་དང་། དགེ་བསྐོས་སོགས་
ལས་སྣེ་བདུན་ལས་གྲུབ་པ་ཡིན། ལས་སྣེ་དེ་དག་རེས་སྐོར་གྱིས་ལོ་
གསུམ་གྱི་འགན་གྲུབ་ཆེད་དབུ་ཆེ་ཡིན། དགོན་པའི་རྒྱུན་གྱི་སྒྲིགས་
ཁྲིམས་ལ་དགེ་བསྐོས་དང་དབུ་ཆེ་རྣམས་ཀྱིས་གཟིགས་དགོས། གལ་
ཆེའི་དོན་སྐོར་སྤྲུལ་སྐུ་ནས་ཐག་གཅོད་གནང་སྲོལ་ཡོད། སྤྲུལ་སྐུ་དང་
མཁན་པོ་བཅས་ནི་ཆོས་དོན་གཙོ་འགན་བཞེས་པ་ཕུད་སྐབས་སྐབས་
སུ་དགེ་བསྐོས་ཀྱི་འགན་བཞེས་སྲོལ་ཡང་ཡོད། །
སྐུ་གསུང་ཐུགས་རྟེན་སོགས་ཀྱི་སྐོར། དེ་སྔོན་དགོན་དེར་བཞུགས་
ཀྱི་སྐུ་གསུང་ཐུགས་རྟེན་ནི། གཙུག་ལག་ཁང་གི་ནང་དུ་གནའ་རབས་
ཨེ་ཡུལ་ནས་དྲངས་པའི་འཇིམ་སྐུ་དུས་གསུམ་སངས་རྒྱས་ཐོག་ཚད་
ཅན་སྤྲིན་དང་བྲག་རིའི་ངོས་ལ་ཉེ་བའི་སྲས་ཆེན་བརྒྱད་དང་བཅས་པ་
དང་། ཀུན་མཁྱེན་པད་དཀར་གྱི་སྐུ་འདྲ། སློབ་དཔོན་པདྨའི་སྐུ་གསེར་
ལེབ་བྱུག་ཅན། གཞན་འབྲུག་ལུགས་ཀྱི་བླ་བརྒྱུད་དང་། རིས་མེད་
O པད་དཀར་སྤྲུལ་སྐུའི་ཕྱག་བཟོ་ལས་གྲུབ་པའི་
ཚེ་རིང་མ་དང༌། ཞིང་སྐྱོང༌། ཡེ་ཤེས་མགོན་པོ།
240 ཁམས་དང་ནག་ཆུ་ཁུལ་གྱི་དགོན་སྡེའི་སྐོར་དང



ཀྱི་བླ་བརྒྱུད་སྐོར་ཆོས་སྐྱོང་སྐོར་བཅས་ཆ་ཚང་མང་པོ་དང་། ཞལ་ཐང་ཡང་འབྲུག་ལུགས་ཀྱི་བཀའ་བརྒྱུད་
གསེར་ཕྲེང་རྒྱས་བསྡུས་གཉིས་དང་། གནས་བརྟན་བཅུ་དྲུག་གི་ཞལ་ཐང་རྒྱ་རིས་དང་བོད་རིས་བཅས་ཆ་བཞི།
གསེར་ཐང་ཧ་ཅང་སྤུས་ལེགས། ཀུན་མཁྱེན་སི་ཏུའི་ཕྱག་བྲིས་གནས་བརྟན་ལྔ་ཐང་གསེར་བྲིས་མ་དང་། དེ་
མིན་གནའ་རབས་ཀྱི་གསེར་ཐང་ཆེ་ཆུང་མང་ཙམ་དང་། མགོན་པོ་ཕྱག་བཞི་པའི་སྒྲུབ་དཀྱིལ་རྩ་འགང་ཆེ་བ་
གཅིག དེ་མིན་གྲུབ་ཆེན་བརྒྱད་བཅུ་དང་། གནས་བརྟན་བཅུ་དྲུག བསམ་ལྷུན་བཅས་ཀྱི་སྐུ་ཐང་ཆེ་བ་གསུམ།
མདོར་ན་ཞལ་ཐང་ཉིས་བརྒྱ་ལྷག་ཙམ་སོགས་སྐུ་རྟེན་དུ་མ་དང་། དེ་བཞིན་གླིང་རྒྱལ་རབས་རིམ་བྱོན་གྱིས་
བཞེངས་པར་གྲགས་པའི་གསེར་འབུམ་ཆ་ཚང་གཅིག་དང་། རྒྱལ་བའི་བཀའ་འགྱུར་གསེར་བྲིས་ཆ་ཚང་ཡོད་
ཀྱང་སོག་པོའི་དུས་ཟིང་སྐབས་གཏོར་བརླག་སོང་བས་ཕྱིས་སུ་ཆ་མི་ཚང་། སྣར་ཐང་བཀའ་འགྱུར། སྡེ་དགེའི་
བཀའ་འགྱུར་ཚར་གསུམ། བླ་མའི་བཀའ་འབུམ་གྱི་སྐོར་མང་ཙམ། དེའི་ནང་ད་ལྟ་དཔེ་རྒྱུན་རྒྱ་དཀར་ནག་བོད་
བཅས་སུ་མེད་པའི་རྒྱལ་བ་ལོ་རས་པའི་བཀའ་འབུམ་ད་ལྟ་ཡང་བཞུགས་ཡོད། གཞུང་འགྲེལ་སྐོར་དང་། སྒྲུབ་
ཐབས་དང་དབང་གི་སྐོར། སྨན་ཡིག་བྲིས་མ་པོད་མང་ཙམ་དང་རྩིས་ཡིག མདོས་དཔེ་སོགས་གསུང་རྟེན་པོད་
སྟོང་ལ་ཉེ་བ། ཐུགས་རྟེན་གསེར་གདུང་སོགས་མང་པོ་བཞུགས། དེ་བཞིན་པད་དཀར་སྐུ་ཕྲེང་རིམ་བྱོན་གྱི་
སྐུ་ཕྲེང་ཁག་གཅིག་གིས་འདི་ཕྱོགས་ནས་བསོད་སྙོམས་དང་འབུལ་སྡུད་བྱུང་བ་རྣམས་ལོ་གསུམ་རེའི་མཚམས་
ནས་འབྲུག་གསང་སྔགས་ཆོས་གླིང་དུ་འབུལ་སྐྱེས་ཕུལ་བའི་འབུལ་ཐོ་དང་དེའི་སྐབས་སུ་གནང་བའི་འབྲུག་པད་
དཀར་གྱི་ཐུགས་དམ་རྟེན་ཛྷེ་ཀློ་དཀར་པོ་ལས་གྲུབ་པའི་སྤྱན་རས་གཟིགས་ཕྱག་བཞི་པའི་སྐུ་འདྲ། འབྲུག་པའི་
བཀའ་རྒྱ་བཅའ་ཡིག་བཅས་མང་ཙམ་ཡོད་པར་མ་ཟད་དེ་སྐབས་སུ་ལྷོ་འབྲུག་གོང་མས་གནང་བའི་གཡང་ཊི་
ལས་གྲུབ་པའི་ཐམ་ག་གྲུ་བཞི། དུང་དཀར་ལས་འོད་ཟེར་འཕྲོ་བ་ཕྱོགས་བཞིར་དཔལ་ལྡན་འབྲུག་པ་ཞེས་པའི་
ཡིག་འབྲུ་བཞི་ཡོད་པ་ཆེ་བ་གཅིག་བཅས་གནང་ཡོད་པ་ཕྱིས་སུ་མཇལ་རྒྱུ་ཡོད་ལ། དེ་མིན་ཟི་ཁྲོན་གྱི་ཀྲང་ཏ་
རིང་ཟེར་བས་རྔོན་ཁྲིམས་བསྡམ་དགོས་པའི་བཀའ་རྒྱ་དམ་ལྡན་དང་བོད་གཞུང་མདའ་དཔོན་བཀྲས་མཐོང་པ་
དེར་ཕེབས་ནས་དགོན་པར་གནང་བའི་བཀའ་ཤོག ས་སྐྱོང་ཆེན་པོ་གླིང་རྒྱལ་རིམ་བྱོན་དང་། སྡེ་དགེ་རྒྱལ་
པོ་རིམ་བྱོན་གྱིས་གནང་བའི་བཀའ་ཤོག་བཅས་མང་ཙམ་ཡོད། དེ་མིན་དགོན་པ་དེར་མཆོད་རྫས་འཆམ་ཆས་
རྒྱན་བཀོད་སོགས་ཀྱི་རིགས་རྣམས་གསེར་དངུལ་ཟངས་རག་རྒྱ་ནག་ནང་མཛོད་ཀྱི་གོས་དང་སྤྱིར་བཏང་གོས་
ཆེན་བཅས་ལས་གྲུབ་པ་ཆ་ཚང་དང་རྗེ་བཙུན་ཀུན་དགའ་དབང་མོའི་གཏན་འཇོག་གནང་བའི་རྒྱ་གླིང་གསེར་
རྒྱག་ཟེར་བ་སོགས་སྣེ་མང་ལ་ཆ་ཚང་བ་དང་། ཡང་ལོ་རྒྱུས་ཐོག་ས་འབྲི་གཉིས་འཁྲུག་སྐབས་གླིང་རྒྱལ་གྱིས་
ས་སྐྱར་རྒྱབ་སྐྱོར་གནང་། འབྲི་གུང་དགོན་པ་བརླག་བཏོར་བྱས་པའི་སྐབས་སུ་ཁྱེར་བའི་གསེར་རྔ་ཆ་བཅུ་
དགོན་འདིར་བཞག་པའི་གསེར་རྔ་དེ་ནས་ད་ལྟ་གཉིས་ལྷག་ཡོད། རོལ་སིལ་ཡང་། གྲྭ་ཆོས་སྐྱོང་དབང་རྒྱལ།



དཀར་ལྡིང་མ། སིལ་སྙན་འཛམ་གླིང་གཡས་བཞག སིལ་སྙན་མ་ཎི་མ་སོགས་ཧོར་དང་། བླ་མ་གོང་མའི་
ཕྱག་བཟོ་ཞལ་འབག་བྱིན་ཅན་སོགས་བརྒྱ་ཕྲག་ཙམ་ཡོད། །
སྒྲུབ་མཆོད་གར་འཆམ་གྱི་སྐོར་ལ། བོད་ཟླ་དང་པོའི་ཚེས་གཅིག་ཉིན་གྲྭ་ཡོངས་ཀྱིས་བླ་མའི་
ཞབས་རྟེན་དང་མཁའ་འགྲོའི་བསུན་བཟློག་བཀྲ་ཤིས་ཞལ་སྐོར་གནང་དགོས། ཚེས་དགུ་ནས་རྒྱ་ཐོ་
བཞག་པ་དང་པད་དཀར་གྱི་གསུང་སྒྲུབ་ཐབས་གསེར་ཕྲེང་ཞེས་ཐུགས་རྗེ་ཆེན་པོ་ཕྱག་བཞི་རིགས་
དྲུག་གི་སྒོ་ནས་སྒྲུབ་པའི་མ་ཎི་འབུམ་སྒྲུབ་དང་རིལ་སྒྲུབ་བཅས་འབུམ་འགྱུར་བཅོ་ལྔ་ལ་དབང་གནང་
བ་ཡིན། བོད་ཟླ་གཉིས་པའི་ཚེས་བཅོ་ལྔ་ནས་བཟང་སྤྱོད་སྨོན་ལམ་ཉིན་གསུམ། བོད་ལྔ་པའི་ནང་མི་
འཁྲུགས་པའི་སྒྲུབ་མཆོད་ཉིན་བདུན། བོད་ཟླ་དྲུག་པའི་ནང་བདེ་མཆོག་ལྷ་བཅུ་གསུམ་གྱི་སྒྲུབ་མཆོད་
ཉིན་བདུན། ཚེས་བཅུ་གསུམ་ནས་དབྱར་གནས་དང༌། པད་དཀར་བདུན་པའི་འདས་མཆོད་སྙིང་ཐིག་ལུགས་
ཀྱི་རྡོར་སེམས་མངོན་དགའི་ཞིང་སྦྱོང་ཉིན་གཅིག བོད་ཟླ་དགུ་པའི་ཚེས་གསུམ་ནས་འགོ་བཙུགས་ཀར་སྤྲུལ་
སྐུ་ཕྲེང་ལྔ་པས་བཙུགས་པའི་སྨིན་གླིང་ལུགས་བླ་མ་གསང་འདུས་ཀྱི་སྒྲུབ་མཆོད་ཚེས་བཅུ་གར་འཆམ་དང་
བཅས་པ། ཟླ་བ་བཅུ་གཅིག་པའི་ནང་ཚེ་འབར་ཞེས་ཉིན་བདུན་མར་མེ་འབུལ་བ་དང་གསུང་རབ་གླེགས་བམ་
ཡོངས་རྫོགས་ཞལ་ཕྱེ་རྡུལ་དཀྲུག་ཀློག་འདོན་བཅས་མཛད་དགོས། ཟླ་མཇུག་ཏུ་སིདྡྷི་ཉིན་བདུན། ཚེས་བཅུ་
གསུམ་ཉིན་ཡང་ཟབ་དཀོན་མཆོག་སྤྱི་འདུས་ཀྱི་དབང་ཉིན་གཅིག ཚེས་བཅུ་བཞི་ཉིན་རྗེ་བཙུན་མི་ལ་རས་
པའི་འདས་མཆོད་གྲུབ་ཐོབ་གླིང་ཆེན་རས་པའི་གསུང་བླ་མ་མཆོད་པ་ཉིན་གཅིག ཚེས་ཉེར་གཅིག་ནས་ཀུན་
མཁྱེན་པད་མ་དཀར་པོས་མཛད་པའི་ཡེ་ཤེས་མགོན་པོའི་ལས་ཚོགས་བདུད་ཀྱི་གཡུལ་ལས་རབ་ཏུ་རྒྱལ་བར་
བྱེད་པའི་སྒྲུབ་པ་ཆེན་པོ་ཉིན་བདུན་བཅས་སོ། །
རིག་གནས་གསར་བརྗེའི་དུས་འགྱུར་འོག་མི་རྟག་སྒྱུ་མའི་སློབ་དཔོན་དུ་གྱུར་པ་ནི་རྗེ་བཙུན་མི་ལས་
o པད་དཀར་སྤྲུལ་སྐུའི་ཕྱག་བཟོ་ལས་གྲུབ་པའི་མ་མགོན་ཇག་གསུམ།
242 ཁམ་ས་དང་ནག་ཆུ་ཁུལ་གྱི་དགོན་སྡེའི་སྐོར།



གསུངས་པ་ལྟར་རོ། །འོན་ཀྱང་སེམས་ཅན་གྱི་ཁམས་
དང་བསྟུན་པའི་སངས་རྒྱས་ཀྱི་འཕྲིན་ལས་རྫོགས་
མཐའ་མེད་པས་སྤྱི་ལོ་༡༩༨༦ལོར་སྡེ་དགེ་རྫོང་མི་
དམངས་སྲིད་གཞུང་ནས་ཆོས་ལུགས་མཛད་སྒོའི་ར་
བ་འཛུགས་རྒྱུའི་ཆོག་མཆན་ཐོབ་སྟེ། དགོན་པར་
བདག་གཉེར་ཚོགས་ཆུང་རྩ་འཛུགས་གནང་བ་ནས་
བཟུང་ད་བར་ལྷག་ལུས་བྱུང་བའི་བླ་གྲྭ་རྒན་རྒོན་ཁ་
ཤས་དང་ཡུལ་མི་རྣམས་ནས་དགོན་པ་སླར་གསོ་དང་
དུས་རྐྱེན་སྐབས་སྲོག་དང་བསྡོས་ནས་ཉར་ཚགས་
བྱས་པའི་སྐུ་གསུང་ཐུགས་རྟེན་ཡང་དགོན་པར་ཕུལ།
གཙུག་ལག་ཁང་ཆེན་པོ་དང་དེ་མིན་ལྷ་ཁང་གཉིས།
དཔེ་མཛོད་ཁང་གཅིག སྤྲུལ་སྐུའི་གཟིམ་ཤག་གྲྭ་ཁང་
བཅས་ཁྱོན་ཁང་མིག་ཞེ་ལྔ་ལྷག་ཙམ་བཞེངས་ཟིན་པ་
དང་། སྒྲུབ་མཆོད་ཆེ་བ་ཕལ་ཆེར་ཚོགས་ཐུབ་ཡོད།
དགུ་གཏོར་དང་ཚེས་བཅུའི་འཆམ་ཆས་ཞལ་འབག་
ཡོངས་རྫོགས་སླར་གསོ། འགོ་ཚ་མཁན་པོ་དཔལ་
ལྡན་རྡོ་རྗེ་གདན་ཞུས་ཀྱིས་གྲྭ་པ་གསར་བུ་ཚོ་ལ་རབ་
བྱུང་བསྙེན་རྫོགས་སྡོམ་པ་ཕོག ར་སྐུར་མཁའ་འགྲོ་
གདན་ཞུས་བྱས་ནས་མ་ཎི་གསུངས་པ་དང་དེའི་ཞོར་
དུ་སྐྱ་སེར་མང་པོར་རྒྱུ་འབྲས་ཀྱི་ཆོས་གསུངས་པ་
དང་དུང་འཁོར་བཞེངས། རྫ་རི་འགུལ་དགོན་གྱི་དགེ་
འདུན་དང༌། རྫ་པད་སྙིང་བླ་མ་ཀ་ཐང་སོགས་ཀྱིས་
དགེ་སྒྲུབ་སྡིག་སྤོང་གི་ཁས་ལེན་དམ་བཅའ་བསྐུལ་བ་
དང་། དགོན་པ་དེར་དེང་སྐབས་མཁན་པོ་གཉིས་དང་།
དབུ་ཆེན། དགེ་བསྐོས་སོགས་ཁྱོན་བསྡོམས་བླ་གྲྭ་
བརྒྱ་ལྷག་བཞུགས།
༠ པད་སྤྲུལ་བརྒྱད་པ་མི་ཕམ་ཚེ་དབང་མཆོག་
གྲུབ་ཕྱོགས་ལས་རྣམ་རྒྱལ་མཆོག་དང༌། ཁོང་
གི་སྐུ་གོང་མའི་ཕྱག་བཟོ་ཞིང་སྐྱོང་གི་ཞལ་འབག



oངས་བདག་ཏུ་འཛིན་པའི་གཟུགས་ཕུང་འདི་འཇིག་ལ་ཉེ་དུས། ཆེས་རིང་ལ་
དབང་བ་ནི། ཡིག་དྲུག་དབྱངས་སུ་དགྱེར་བའི་སྙན་ངག་འདི་ཁོ་ན་བསམ།
སྤྱི་ལོ་༡༩༩༢ལོར་གཙུག་ལག་ཁང་གི་ནང་པད་
དཀར་རང་གི་ཕྱག་བཟོའི་ནང་རྟེན་ཤཱཀྱ་ཐུབ་པའི་སྐུ་
འདྲ་ཁྲི་རྒྱབ་ཡོལ་རྒྱན་དྲུག་བཅས་ཐོག་ཚད་གསུམ་
ཙམ་དང་གནས་བརྟན་བྲག་རི་མ། གཞན་ཆོས་སྐུ་
རྡོ་རྗེ་འཆང་དང་། ཏེ་ལོ་པ། ནཱ་རོ། མར་པ། མི་
ལ༑ དྭགས་པོ། ཕག་གྲུ། གྲུབ་ཐོབ་གླིང་། རྒྱ་རས་
ཡེ་ཤེས་རྡོ་རྗེ། ཀུན་དགའ་བསྟན་འཛིན། སློབ་དཔོན་
པདྨ། འབྲུག་ལུགས་ཀྱི་སྲུང་མ་ཡོངས་བཅས་ཀྱི་སྐུ་
འདྲ་གསར་བཞེངས་མཛད། གསུང་རྟེན་བཀའ་འགྱུར་
ཚར་དྲུག་དང་། བསྟན་འགྱུར། རྙིང་བརྒྱུད། གཏེར་
མཛོད། པད་དཀར་བཀའ་འབུམ། འདོན་སྒྲུབ་སྐོར་
བཅས་པོད་བརྒྱ་ཕྲག་ཁ་ཤས་བཞུགས། གསེར་སྐུ་
གསར་རྙིང་བཅུ་ཕྲག་ཁ་ཤས་དང་སྲིད་གཞུང་ནས་
ཀྱང་སྐུ་རྙིང་དང་མཆོད་ཆས་ཕྲན་བུ། དམངས་སྒོར་
ཁྲི་གཅིག་དང་སྟོང་གཉིས་གནང་བ་བཅས་རྨང་གཞི་
ལེགས་ཙམ་གྲུབ་ཟིན་པ་ཡིན། དེ་དག་ནི་སྤྱི་ལོ་
༡༩༩༤ལོ་ཡན་གྱི་བསྟན་དགོན་ཉམས་གསོའི་བྱ་
བའི་སྐོར་ཡིན། སྤྱི་ལོ་༡༩༩༡ལོར་སྣམ་སྤྲུལ་སྐུ་ཕྲེང་
ལྔ་པ་དབང་ཆེན་པདྨ་དེ་ལ་སྲིད་གཞུང་གིས་ཆོག་
མཆན་ཐོབ་པ་ལྟར་ཁྲི་འདོན་མངའ་གསོལ་གཟབ་
རྒྱས་བསྒྲུབས། སྤྱི་ལོ༢༠༠༣ལོར་གཙུག་ལག་ཁང་
རྟེན་བརྟེན་པ་དང་བཅས་ལེགས་གྲུབ་ངང་རབ་གནས་
མཛད་སྒོ་ལེགས་གྲུབ་ཟིན། དེ་སྐབས་སུ་སྣམ་སྤྲུལ་
མཆོག་ཀྱི་སྐུ་དང་། སྔར་ཡོད་ཀྱི་རྣམ་རྒྱལ་མཆོད་རྟེན་
རྒྱན་བཀོད་བཅས་ཧ་ཅང་སྤུས་ལེགས་བཞེངས་ཟིན་པ་
དང་། མཁན་ཐུབ་བསྟན་འགྱུར་མེད་ནས་ཀྱང་གཙུག་
244 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



ལག་ཁང་ཆེན་མོར་གསེར་མདོག་ཅན་གྱི་ཐོག་ཁེགས་སྤུས་ལྡན་
བཅས་ཀྱི་ཞབས་འདེགས་རྒྱ་ཆེར་བསྒྲུབས། དགོན་པ་སླར་
གསོ་བྱས་པ་ནས་བཟུང་བླ་གྲྭ་དང་མི་དམངས་སྤྱི་མཐུན་གྱིས་རི་
སྐྱེས་སྲོག་ཆགས་དང་། ཆུ་ལ་གནས་པའི་སྲོག་ཆགས་ཚང་མར་
སྲུང་སྐྱོབ་བྱེད་པའི་ལུགས་སྲོལ་བཟང་པོ་དར་རྒྱས་ཆེན་པོ་བྱུང་
བས། དེང་སྐབས་སུ་ཁུལ་འདིར་རི་དྭགས་དང་། བྱ་རིགས།
ཆུ་ནང་གི་སྲོག་ཆགས་སོགས་སྣ་ཚོགས་བག་ཕེབས་སུ་གནས་
པ་མཐོང་རྒྱུ་ཡོད་པ་འགྲོ་བ་རྣམས་ཀྱི་མིག་དཔེ་བཟང་པོ་ཞིག་ཏུ་
གྱུར་ཡོད་པ་བཅས་སོ། །
o ད་ལྟ་དགོན་པ་སྐྱར་གསོའི་ཕྱག་ལས་ལ་འབད
བཞིན་པའི་ཆུ་ངོགས་དགོན་གྱི་སྤྲུལ་སྐུ་མཆོག་
དག དེ་དེ་གའི་པད་དཀར་སྤྲུལ་སྐུས་མཛད་པའི་གླིང་ཆུ་ངོགས་དགོན་གྱི་སྤྲུལ་སྐུའི་སྐུ་རབས་ཀྱི་སྐོར་
ཞེས་པ་ཞིག་དང༌ སྡེ་དགེ་རྫོང་གླིང་ཡུལ་མཛེས་ཆུ་ངོགས་དག ན་དང༌པོ་ཆགས་ཡུལ་དང་ཆགས་
ཚུལ་ཞེས་པ་གཉིས་མཉམ་དུ་བསྡུ་རུབ་བྱས་ཏེ་སྤྱི་ལོ་༢༠༠༨ལོའི་ཟླ་པའི་ཚེས་༢༡ཉིན་བྲིས།
©
245



34 རྡོ་རྗེ་རྫོང་དགོན།
ན་མོ་གུ་རུ། །
དོན་དམ་འགྱུར་མེད་ཆོས་སྐུའི་དབྱིངས་ཆེན་པོར། །
ལྷུན་གྲུབ་ཡེ་ཤེས་མ་འགག་རོལ་པའི་རྩལ། ། །
རྡོ་རྗེ་སློབ་དཔོན་བཀའ་དྲིན་གསུམ་ལྡན་ཅན། །
དྲིན་ཆེན་རྩ་བའི་བླ་མར་གུས་ཕྱག་འཚལ། །
ཞེས་མཆོད་པར་བརྗོད་ནས་རྡོ་རྗེ་རྫོང་གི་ལོ་རྒྱུས་ཅུང་ཟད་བརྗོད་པར་སྤྲོ་སྟེ། དེ་ཡང་ཁམས་གོ་འཇོ་རྫོང་ལྷ་
བྱ་ཤང་ཁོངས་སུ་ཆགས་པའི་རྡོ་རྗེ་རྫོང་དགོན་འདི་ནི། ཐོག་མར་ནང་སོ་དཀོན་མཆོག་རྒྱལ་པོས་ཕྱག་བཏབ་པ་
ནས་ད་བར་ལོ་ངོ་བཞི་བརྒྱ་ལྷག་གི་ལོ་རྒྱུས་ལྡན། དེ་ལ་ཡོངས་འཛིན་ངག་དབང་བཟང་པོར་ཡེ་ཤེས་ཀྱི་མཁའ་
འགྲོ་མས་སློབ་མའི་གཙོ་བོ་མཉམ་རྗེས་འདྲེས་པའི་བུ་སློབ་བཞི་བཅུ་ཞེ་ལྔ་འབྱུང་བར་ལུང་བསྟན་པའི་ནང་ནས་
ཁྱད་འཕགས་ཀྱི་སློབ་མ་གསུམ་བྱུང་བ་ལས། བླ་མའི་བཀའ་བཞིན་སྟག་ཚང་རས་པ་ལ་དྭགས་དང་། ཀརྨ་
བསྟན་འཕེལ་མདོ་ཁམས་ཀྱི་ཕྱོགས་སུ་ཕེབས། ནང་སོ་དཀོན་མཆོག་རྒྱལ་པོ་འདི་སྨད་རྒྱ་ནག་གི་ཡུལ་དུ་བྱོན་
ནས་རང་རང་གི་གདན་ས་རེ་བཏབ་ན་འགྲོ་དོན་རྒྱ་ཆེར་འབྱུང་བར་ལུང་བསྟན་མཛད་པ་ལྟར། དཀོན་མཆོག་
246 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



རྒྱལ་པོ་རྒྱ་ནག་ཏུ་ཕེབས་པའི་ལམ་བར་དུ་བྱང་ཆུ་མ་བུ་ཞེས་པའི་ས་གནས་སུ་ཞབས་སོར་འཁོད་པ་ན། རེ་
ཁེ་བ་མི་དགུ་རྟ་བཅུའི་ཇག་ཚོགས་ཤིག་འཕྲད་ནས་བླ་མ་སྟོན་འཁོར་རྣམས་བཅོམ་འཕྲོག་རྡུང་བརྡེག་བྱས་པ་
མ་ཚད། བླ་མའི་སྐུ་ལ་རལ་གྲི་ལན་མང་བསྣུན་ཀྱང་འཇའ་ཚོན་ལ་གྲི་བཏབ་པ་ལྟར་གནོད་པ་མ་བྱུང་བས། ངོ་
མཚར་སྐྱེས་ནས་བླ་མ་ལ་ཤིན་ཏུ་དད་པར་གྱུར་ཏེ་གནོང་འགྱོད་དྲག་པོས་བཟོད་གསོལ་ཞུ་བ་དང་ཆབས་ཅིག
རེ་ཁེའི་ཡུལ་དུ་དབུ་བླར་འབྱོན་པར་གསོལ་བ་བཏབ་པས། བླ་མས་ཐོག་མར་ཞལ་བཞེས་མ་གནང་བར། ཅིས་
ཀྱང་བླ་མ་ཕེབས་རྒྱུའི་ཞལ་བཞེས་མ་གནང་ཚེ། ང་ཚོ་གནས་འདིར་རང་ཤི་རྒྱག་རྒྱུ་ལས་ཐབས་མེད་ཚུལ་
ཞུས་པས་བླ་མའི་ཐུགས་དགོངས་སུ། མི་འདི་རྣམས་གླེན་པ་ཨུ་ཚུགས་ཅན་དུ་འདུག་པས་གལ་ཏེ་རང་ཤི་འདྲ་
བརྒྱབ་ན་རང་ཉིད་ཀྱིས་སྡིག་ཆེན་པོ་གསོག་པར་འགྱུར་བས། ངའི་བླ་མས་གདུལ་བྱ་རྒྱ་ནག་ཏུ་ཡོད་གསུངས་
ཀྱང་
། མུན་པ་གར་ཡོད་སྒྲོན་མེ་སྤར་དགོས་པའི་དཔེ་བཞིན། ལན་ཅིག་རེ་ཁེའི་ཡུལ་དུ་ཕྱིན་ཏེ་རིམ་བཞིན་བླ་
མའི་བཀའ་ལྟར་རྒྱ་ནག་ཏུ་ཕེབས་དགོས་དགོངས་ནས་ཕྱི་གསོའི་ཡུལ་དུ་ཕྱིན་པ་ན། ཕྱི་གསོ་ཇག་པ་མི་དགུས་
གཙོས་པའི་ཡུལ་མི་རྣམས་ཀྱིས་སྒྲུབ་པའི་རྒྱལ་པོ་དཀོན་མཆོག་རྒྱལ་པོར་ཤར་བཀའ་རྒྱ་རྡོ་རྗེ་རྫོང་ཕུལ་ནས་
དེར་གདན་ས་གདབ་གནང་རྒྱུར་གསོལ་བ་ནན་གྱིས་བཏབ་པས་ན། འབྲི་ཀླུང་གསེར་ལྡན་བབས་པའི་གཡས་
གཡོན་འདིའི་ས་ཁྱོན་གནས་འཁོད་ཀྱི་སྐྱེ་བོ་རྣམས་ཞེ་སྡང་རག་ཅིང་དགེ་སྡིག་གི་གནས་ལ་རྨོངས་པས་གསོད་
o གསར་དུ་བཞེངས་པའི་གཙུག་ལག་ཁང་།



གཅོད་ཀྱི་སྡིག་ལས་ཁོ་ནར་རོལ་བ་སྲིན་པོའི་གླིང་ཕྲན་
དུ་འགྲན་པ་འདི་ནི་མཐའ་འཁོབ་ལས་ཀྱང་མཐའ་འཁོབ་
ཏུ་འདུག་པར་གཟིགས་པས། དམན་ལ་ལྷག་པར་བརྩེ་
བས་ཇི་ལྟར་འཕགས་མཆོག་མིག་མི་འཛུམ་པས་རི་
བོ་གྲུ་འཛིན་དུ་ཐུགས་བསྐྱེད་ནས་གདོང་དམར་བོད་
ཀྱི་ཡུལ་གདུལ་ཞིང་དུ་བཞེས་པ་བཞིན་རེ་ཁེའི་ཡུལ་
འདིར་སྙིགས་མའི་མཐར་ཡང་རྫོགས་ལྡན་གྱི་དུས་ལྟར་
དགའ་སྟོན་གསར་དུ་བཞད་པའི་སླད། རྡོ་རྗེ་རྫོང་དུ་
དགོན་པ་ཕྱག་བཏབ་པར་མཛད་དེ། ཕྱི་གསོའི་ཡུལ་
དང་ས་ཁད་ཉེ་བ། སྒར་ཞེ་དང་། གླིང་ཁ་གཤིས།
འབའ་དང་ལི་ཐང་། ས་གསུམ་ཁམས་དང་འཇང་ས།
བྲག་གཡབ་དང་ལྷ་ཆབ། གོ་འཇོ་དང་སྡེ་དགེ་སོགས་
ཡུལ་གྲུ་ཁག་སོ་སོར་བྱོན་ནས་གདུལ་བྱའི་ཡུལ་དང་
འཚམས་པའི་སྡིག་སྤོང་དགེ་སྒྲུབ། མ་ཎི་དུང་སྒྲུབ།
རི་རྒྱ་ཀླུང་ཁྲིམས་བསྡམས་པ་སོགས་ཀྱིས་ཁྱབ་པར་
མཛད། སྐུ་ཚེའི་མཇུག་ཏུ་རྡོ་རྗེ་རྫོང་དུ་སྒྲུབ་གནས་
མཛད་པར་བརྟེན་རྡོ་རྗེ་རྫོང་འདི་ནི་རྡོ་རྗེ་ཕུར་པའི་སྒྲུབ་
གནས་ཁྱད་པར་ཅན་ཞིག་ཡིན་པར་མ་ཟད། སྒྲུབ་པའི་
དབང་ཕྱུག་མང་པོས་ཞབས་ཀྱིས་བཅགས་ཤིང་བྱིན་
གྱིས་བརླབས་པའི་གནས་ཕུན་སུམ་ཚོགས་པ་ཞིག་
ཀྱང་ཡིན། །
དེ་ནས་བཟུང་ད་ལྟའི་བར་མི་ལོ་བཞི་བརྒྱ་ལྷག་སོང་
རིང༌། བླ་མ་སྐུ་ཕྲེང་རིམ་བྱོན་རྣམས་དང་དད་སྦྱིན་ཕ་
མེས་ན་རིམ་གྱི་བར། དད་པ་གསེར་གྱི་རི་བོ་ལ་གཡོ་
འགུལ་དང་། དམ་ཚིག་འོ་མའི་རྒྱ་མཚོ་ལ་བྲི་བ་མེད་
པར་གཏིང་ཟབ་ཏུ་བྱུང་བའི་ལོ་རྒྱུས་ཡུན་རིང་ལྡན་པ་
° སྐལ་བཟང་རྣམ་འདྲེན་བཞི་པ་ཐུབ་དབང་དང་། །
༠ བདེ་ལྡན་ཞིང་གི་མགོན་པོ་འོད་དཔག་མེད། །
248 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



o དུས་གསུམ་སངས་རྒྱས་གུ་རུ་རིན་པོ་ཆེ། ། ° འཕྲིན་ལས་ཀུན་བདག་རྗེ་བཙུན་ཏཱ་རེ་མ། །
ཞིག་ཡིན། རྗེ་དེ་ཉིད་ཀྱི་ཐུགས་སྲས་བུ་ཆེན་རྣམས་ཀྱིས་ཀྱང་། རྟ་ར་གདོང་དང་། མེ་ལོང་རྩིབས། དགོན་
མགོ་ལ་སོགས་པ་ཕྱག་བཏབ། བར་ལམ་ཞིག་རིང་རེ་ཁེའི་ཁུལ་དུ་སྒྲུབ་བརྒྱུད་ཀྱི་བསྟན་པ་དར་རྒྱས་ཆེན་པོ་
བྱུང་ཡོད་དོ། །
སྐུ་ཕྲེང་གཉིས་པ་འཕྲིན་ལས་བསྟན་འཛིན་གདུལ་བྱ་ནམ་མཁའ་དང་མཉམ་པ་དེ་ཉིད་ནི་ཁམས་སྤྲུལ་གསུམ་
པ་ཀུན་དགའ་བསྟན་འཛིན་ནས་གོང་མའི་གདན་སར་མངའ་གསོལ། འཁོར་བུ་སློབ་རྣམས་སྨིན་གྲོལ་གྱི་
གདམས་པས་སྐྱོང་ཞིང་ངེས་པ་དོན་གྱི་བསྟན་པ་འཛིན་ནུས་པ་ཞིག་བྱུང་།
སྐུ་ཕྲེང་གསུམ་པའི་མཚན་དང་མཛད་རྣམ་མི་གསལ།
སྐུ་ཕྲེང་བཞི་པ་ཐུབ་བསྟན་རྒྱལ་མཚན་དེ་ཉིད་ནི་རེ་ཁེ་གསལ་སྟོང་བྱ་མོ་ཚང་སར་སྐུ་འཁྲུངས། །
སྐུ་ཕྲེང་ལྔ་པ་སྒྲུབ་བརྒྱུད་རིན་ཆེན་དེ་ཉིད་མདོ་ཁམས་ཅོད་གཞུང་ཅོག་དཔོན་ཀར་ཚང་དུ་ངོ་མཚར་བའི་
ལྟས་དུ་མ་དང་བཅས་སྐུ་འཁྲུངས། ཁམས་སྤྲུལ་རིན་པོ་ཆེས་མངའ་གསོལ་རྟེན་འབྲེལ་མཛད། མཛད་འཕྲིན་
རླབས་པོ་ཆེ་ས་གསུམ་ཀུན་ཏུ་ཁྱབ་པས། མདོ་དྲུག་དཔོན་སྡེའི་དབུ་བླར་གདན་དྲངས། ཡུལ་སྡེའི་བདག་པོར་
གྱུར་ཏེ་བསྟན་པ་ཆོས་སྲིད་དང་བཅས་པ་ཞི་རྒྱས་དབང་དྲག་གི་སྒོ་ནས་སྐྱོང་ཞིང་། གོ་འཇོར་ཕེབས་ལམ་སྒོ་
གཡབ་བྲག་མེ་ལོང་འདྲ་བའི་ངོས་ཕྱག་མཛུབ་ཀྱིས་ཡི་གེ་ཨོཾ་ཨཱཿ ཧཱུྃ་བྲིས་པ་སོགས་དང་ཤིང་ཕུར་གདབ་པའི་
རྗེས་ད་ལྟའང་མཇལ་རྒྱུ་ཡོད་པ་མ་ཟད། གྲུབ་པའི་རྟགས་མཚན་ཤ་སྟག་ཏུ་མཛད་པ་དང་། གོ་འཇོ་མདོ་དྲུག་
སྟོད་དུ་གདན་ས་བཏབ་སྟེ་དོན་བརྒྱུད་དཔལ་ལྡན་དབྱར་རྔ་པའི་བསྟན་པ་དེ་ཉིད་ཡངས་པའི་མཐའ་གྲུ་ཀུན་ཏུ་



ཁྱབ་པར་མཛད། མདོ་དྲུག་སྟོད་པའི་ས་སྐྱོང་སྲིད་འགན་ཡོངས་སུ་བཞེས་ཏེ་གྲགས་པ་ཆེན་པོར་གྱུར་ཏོ། །
སྐུ་ཕྲེང་ལྔ་པའི་མཚན་དང་མཛད་རྣམ་མི་གསལ། །
སྐུ་ཕྲེང་དྲུག་པ་དཀོན་མཆོག་ཆོས་ཀྱི་རྒྱལ་པོ་དེ་ཉིད་མདོ་ཁམས་ཅོད་གཞུང་དཔོན་ཆུང་སར་ངོ་མཚར་
བའི་ལྟས་དུ་མ་དང་བཅས་སྐུ་འཁྲུངས། ཁམས་སྤྲུལ་ལྔ་པས་མདོ་སྔགས་རབ་རྒྱས་ཆོས་གླིང་ཞེས་དགོན་པའི་
མཚན་གསོལ་དང་འབྲེལ་གསེར་ཁྲི་མངའ་གསོལ་གཟབ་རྒྱས་གནང་བ་དང་། ཆང་ཀཱ་པ་ལ་གང་གནང་སྟེ་འདི་
ཁྱེད་ཀྱི་ཞལ་དུ་གསོལ་ཅེས་གསུངས་པས། དང་དུ་བླངས་ཏེ་བཞེས་པས་དེ་ཡི་རྟེན་འབྲེལ་གྱིས་རྟོགས་གྲོལ་
དུས་མཉམ་དུ་གྱུར་ཏེ། སྐུ་ཚེ་དེ་ཉིད་སྟོང་ཉིད་མགོ་མཉམ་པར་རྟོགས་པའི་བརྟུལ་ཞུགས་ཀྱི་སྤྱོད་པས། གཙང་
མེའི་འཇིག་རྟེན་དང་བྲལ་ཏེ་སྐུ་ཆུ་ཡིས་མི་འཇིགས་པ་དང་། མི་གསོན་པོར་འཕོ་བ་འདེབས་པ་དང་། རྡོ་གོར་
མོ་ཟན་ལྟར་བཅའ་བ། བྲག་འཇམ་ལ་ཤིང་ཕུར་གདབ་པ་སོགས་ཀྱི་ལོ་རྒྱུས་མང་།
སྐུ་ཕྲེང་བདུན་པ་མཆོག་ནི་མདོ་ཁམས་རྒྱ་ཚོང་སེ་འབུ་ཚང་སར་སྐུ་འཁྲུངས། ཁོང་འཁྲུངས་སྐབས་སྦྲ་གུར་
གྱི་སྟེང་དུ་མགོན་པོའི་སྤྲུལ་པ་བྱ་རོག་གཉིས་གསུམ་ཙམ་གྱིས་སྐུ་འཁྲུངས་མ་ཚར་གྱི་བར་བསྲུངས་པ་དང་།
འཁྲུངས་པའི་དུས་ནམ་མཁར་འཇའ་འོད་ཀྱི་གུར་ཕུབ་པ་དང་མེ་ཏོག་གི་ཆར་བབས་པ། འོ་མ་ཟོམ་གང་མར་དུ་
གྱུར་པ་སོགས་ངོ་མཚར་བའི་ལྟས་དུ་མ་དང་བཅས་སྐུ་བལྟམས། ཁམས་སྤྲུལ་དྲུག་པས་གོང་མའི་ཡང་སྲིད་དུ་
ངོས་འཛིན་གནང་། ས་སྐྱོངས་ལེ་མདའ་དཔོན་མགོན་པོ་ནོར་བུ་སྐུ་ན་ཕྲ་བས། ཁོང་གིས་ཆོས་སྲིད་གཉིས་ཀྱི་
བསྟན་པ་སྐྱོང་ཞིང་། སྐུ་ན་ཆུང་ངུའི་དུས་ནས་དར་རྒྱུན་སྟེང་དུ་ཕེབས་པ་དང་། ཆུ་ཟོམ་གང་ཆང་དུ་བསྒྱུར་བ་
སོགས་ཞི་རྒྱས་དབང་དྲག་གི་སྒོ་ནས་མཛད་པ་མང་དུ་བསྐྱངས་སོ། །
སྐུ་ཕྲེང་བརྒྱད་པ། དཔལ་ལྡན་དོན་བརྒྱུད་བསྟན་འཛིན་མཐུ་སྟོབས་གྲུབ་པའི་རྡོ་རྗེ་ཕྱོགས་ལས་རྣམ་པར་
རྒྱལ་བའི་སྡེ་དེ་ཉིད་ནི། འབྲི་རྫ་ཟལ་མོའི་སྒང་གོ་འཇོ་མི་པོ་ཁྱི་མོ་ཚང་དུ་འཁྲུངས། ཁོང་ཡུམ་གྱི་ལྷུམས་སུ་
བཞུགས་སྐབས་ཡུམ་གྱི་རྨི་ལམ་དུ། རས་ཆུང་པའི་རྒྱན་ཆས་འདྲ་བའི་རྣལ་འབྱོར་པ་ཞིག་གིས་དབུ་ཞྭ་རྩེ་མོ་
རྒྱལ་མཚན་གྱིས་བརྒྱན་པ་ཞིག་གནང་སྟེ། འདི་ལ་གཅེས་སྤྲས་གྱིས་ཤིག་གསུངས་པ་དང་། སྐུ་འཁྲུངས་དུས་
ཀྱང་དགུན་ཟླ་འབྲིང་པོའི་ནང་ཁང་པའི་ལྟག་སྣར་མེ་ཏོག་ཤར་བ་དང་། མེས་པོའི་ཞལ་ཕོར་ནང་མེ་ཏོག་བཀྲ་བའི་
དབུས་སུ་ཡི་གེ་ཧཱི ཡིག་གིས་མཚན་པ། ཁང་པའི་སྟེང་འོག་ཀུན་ཏུ་འཇའ་འོད་ཀྱིས་གང་བ་སོགས་ངོ་མཚར་
བའི་ལྟས་མང་དུ་བྱུང་། ཁམས་སྤྲུལ་རིན་པོ་ཆེས་རྡོ་རྫོང་གོང་མའི་ཡང་སྲིད་དུ་ངོས་འཛིན་གནང་སྟེ་གོང་མའི་
གདན་སར་ཁྲི་གསོལ་དང་འབྲེལ། སོར་བྱང་སྔགས་གསུམ་གྱི་སྡོམ་པ་དང་། དབང་ལུང་ཁྲིད་གསུམ་སོགས་
གནང་། གདན་ས་བསྐྱངས་ནས་ཡུན་རིང་མ་སོང་བར་རིག་གསར་གྱི་དུས་རྐྱེན་འོག་བྲོས་བྱོལ་དུ་ཕེབས་
དགོས་བྱུང་། མཁས་ཤིང་སྒྲུབ་པ་བརྙེས་པའི་སྐྱེས་བུ་ཆེན་པོ་དེ་ཉིད་ནི་ད་ལྟ་འཕགས་པའི་ཡུལ་དུ་བཞུགས་
250 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



ཏེ་རང་ལུགས་གཙོ་བོར་མཛད་པའི་ཆོས་བརྒྱུད་རིས་མེད་ཀྱི་
བསྟན་པ་སྐྱོང་ཞིང་བཞུགས་པ་དང་། མདོ་སྔགས་རབ་རྒྱས་
ཆོས་འཁོར་གླིང་གསར་དུ་ཉམས་གསོ་ཞུས་པ་དང་། རེ་ཁེ་ཕྱི་
སོ་རྡོ་རྗེ་རྫོང་དུ་ངེས་དོན་སྒྲུབ་བརྒྱུད་གླིང་དང་། མཁའ་སྤྱོད་
གྲུབ་པའི་གླིང་ཞེས་པ་ཉམས་གསོ་ཞུས་ཏེ་ཕྱི་རྟེན་གཙུག་ལག་
ཁང་དང་། ནང་རྟེན་སྐུ་གསུང་ཐུགས་རྟེན་གསར་བཞེངས་རྒྱ་
ཆེར་མཛད་པ་མ་ཟད། དགེ་འདུན་གྱི་སྡེ་རྣམས་སྐྱོང་ཞིང་
འཕགས་བོད་གཉིས་ན་འཁོར་བུ་སློབ་བསམ་གྱིས་མི་ཁྱབ་
པ་འདུས་པ་དང་། འབྲས་མོ་སྤྲུལ་སྐུ་སྐུ་ཕྲེང་རིམ་བྱོན་གྱིས་
ཀྱང་འགྲོ་དོན་མང་དུ་མཛད་ཡོད་ཀྱང་། སྐུ་ཕྲེང་རིམ་བྱོན་གྱི་
མཚན་དང་མཛད་རྣམ་སོགས་མི་གསལ། །
སྐུ་གསུང་ཐུགས་རྟེན་གྱི་སྐོར། སངས་རྒྱས་སྐུ་འདྲ་རྒྱ་ལི་
ལས་སྒྲུབ་པ་མདའ་ཚད་མ་དང་། རྒྱ་གར་ནས་བཞེངས་པའི་
གསེར་ཟངས་ལས་གྲུབ་པའི་དུས་གསུམ་སངས་རྒྱས་ཀྱི་སྐུ་
འདྲ་ཐོག་ཚད་མ་སོགས་དང་། དངུལ་གྱིས་བྲིས་པའི་ཤེར་ཕྱིན་
འབུམ་པ། དེ་བཞིན་མཆོད་རྫས་སོགས་མཆོད་པའི་ཡོ་བྱད་
མི་ཉུང་ཙམ་བཞུགས། དེང་སྐབས་གྲྭ་བཙུན་སུམ་ཅུ་རྩ་གྲངས་
ཀྱིས་སྔར་སྲོལ་གྱི་བྱེད་སྒོ་ཁག་མ་ཉམས་གོང་སྤེལ་དང་ཉམས་
པ་སླར་གསོ་མཛད་དེ་རྒྱལ་བའི་བསྟན་པ་སྤྱི་དང་། བྱེ་བྲག་
དོན་བརྒྱུད་དཔལ་ལྡན་འབྲུག་པའི་བཤད་སྒྲུབ་ཀྱི་བསྟན་པ་ཟླ་བ་
ཡར་གྱི་ངོ་ལྟར་གོང་ནས་གོང་དུ་འཕེལ་ཞིང་རྒྱས་པའི་སླད་དུ་
འབད་པ་གནང་བཞིན་པ་བཅས་སོ། །
༠ རྡོ་རྫོང་སྐུ་ཕྲེང་བརྒྱད་པ་དཔལ་ལྡན་དོན་བརྒྱུད་བསྟན་
འཛིན་མཐུ་སྟོབས་གྲུབ་པའི་རྡོ་རྗེ་ཕྱོགས་ལས་རྣམ་པར་
རྒྱལ་བའི་སྡེ་དང༌། དགོན་དེ་གའི་དགེ་འདུན་པ།
དགོན་དེ་གའི་ཡོ་རྒྱུས་བྲིས་མ་ཞིག་གཞིར་བཟུང་སྟེ་སྤྱི་ལོ་༢༠༠༨ལོའི་ཟླ་ པའི་ཚེས་༢༧ཉིན་བྲིས།



35 ནུབ་དགོན།
བོད་ལྗོངས་གོ་འཇོ་རྫོང་ལྷ་རྒྱལ་ཤང་ཁོངས་སུ་ཆགས་པའི་ནུབ་དགོན་ནི་ཁམས་པ་ཀརྨ་བསྟན་འཕེལ་གྱི་
དངོས་སློབ་ཆོས་རྒྱལ་བསོད་ནམས་རྒྱ་མཚོས་ཕྱག་བཏབ་པ་ནས་ད་བར་ལོ་ངོ་བཞི་བརྒྱ་ལྷག་གི་ལོ་རྒྱུས་ལྡན།
དེ་ཡང་ཆོས་རྒྱལ་བསོད་ནམས་རྒྱ་མཚོ་དེ་ཉིད་བླ་མའི་དྲུང་དུ་དབང་ལུང་ཁྲིད་གསུམ་བུམ་པ་གང་བྱོའི་ཚུལ་དུ་
གསན་བསམ་མཛད། ཉིན་ཞིག་བླ་མའི་ཞལ་ནས། ཁྱོད་ནི་ང་རྩར་མ་འདུག་འགྲོ་དོན་སྐྱོངས། །ང་དང་ཉེ་རིང་
འཚམས་པ་ཤར་གྱི་ཕྱོགས། །དྭངས་གསལ་བདུད་རྩིའི་མཚོ་ལས་དུང་ཐོན་འདྲའི། །ངོ་མཚར་དཔལ་གྱི་རི་ལ་
དགོན་སྡེ་རྒྱོབས། ཞེས་ལུང་བསྟན་པ་ལྟར། གནས་ཁྱད་འཕགས་དོམ་ཚང་རོང་ཞེས་པའི་རི་བོ་དུང་དཀར་གྱི་
དབྱིབས་ཅན་ཞིག་གི་སྟེང་དུ་དགོན་པ་ཕྱག་བཏབ། སློབ་ཚོགས་མང་དུ་འདུས་པ་རྣམས་དབང་དང་གདམས་
ངག་གིས་སྨིན་པར་མཛད་དོ། །
སྐུ་ཕྲེང་གཉིས་པ་བསོད་ནམས་ཆོས་ལྡན། སྐུ་ཕྲེང་གསུམ་པ་བསྟན་འཕེལ་རྒྱ་མཚོ། སྐུ་ཕྲེང་བཞི་པ་རིན་
ཆེན་རྣམ་པར་རྒྱལ་བ། སྐུ་ཕྲེང་ལྔ་པ་ཆོས་རྒྱལ་སྐལ་ལྡན་བློ་བཟང་། སྐུ་ཕྲེང་དྲུག་པ་དགུང་ལོ་གསུམ་ནས་
འདས་པས་མཚན་མི་ཤེས། སྐུ་ཕྲེང་བདུན་པ་འཇམ་དཔལ་ཆོས་ཀྱི་རྒྱ་མཚོ། སྐུ་ཕྲེང་བརྒྱད་པ་དཔལ་ལྡན་
ངེས་དོན་བསྟན་འཛིན་རྒྱ་མཚོ། ད་ལྟ་འཚོ་ཞིང་བཞུགས་པའི་བླ་མ་རིན་པོ་ཆེ་དང་བཅས་པ་སྐུ་ཕྲེང་དགུ་ཙམ་
252 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



ཕེབས་པ་རྣམས་གདན་ས་འདིར་འཕྲིན་ལས་ཀྱི་མཛད་བཟང་བསྐྱངས།
དེ་བཞིན་སྤྲུལ་སྐུ་པད་མ་དམ་ཆོས་སྐུ་ཕྲེང་དང་པོ་ནས་སྐུ་ཕྲེང་ལྔ་པའི་
བར། མཚན་མི་གསལ། ཆོས་འབྱུང་སྤྲུལ་སྐུ་སྐུ་ཕྲེང་དང་པོ་ནས་ད་
ལྟའི་སྐུ་ཕྲེང་གསུམ་པ་སྤོབས་པ་རབ་འབྱམས་སོགས་སྤྲུལ་སྐུ་གསུམ་
ཙམ་ཕེབས་ཡོད་པ་ནས་དེང་སྐབས་དགོན་པ་དང་འབྲེལ་བ་ཆེ་ཤོས་ནི་
སྤོབས་པ་རབ་འབྱམས་ཡིན་པར་གྲགས། རིག་གནས་གསར་བརྗེའི་
སྔོན་དུ་དགོན་འདིར་མཁན་པོ་ལེགས་བཤད་ཆོས་དར་མཆོག་ནས་
བཤད་གྲྭ་གསར་འཛུགས་མཛད་ཡོད་པར་གྲགས། །
སྒྲུབ་མཆོད་ཁག་གི་སྐོར། དེང་སྐབས་དགོན་འདིར་མགོན་པོའི་
སྒྲུབ་མཆོད་དང་། གནས་བརྟན་ཕྱག་མཆོད། འབྲུག་པའི་བླ་མ་མཆོད་
པ༑ ཕག་མོ། ཀི་ལ་ཡཱའི་སྒྲུབ་མཆོད། མི་འཁྲུགས་པའི་སྒྲུབ་མཆོད།
བདེ་མཆོག་དྲུག་བཅུ་རྩ་གཉིས་སྒྲུབ་མཆོད། ཞི་ཁྲོ་ངེས་དོན་སྙིང་པོའི་
ཚོགས་མཆོད། གཅོད་སྒྲུབ། ཚེ་བདག མ་མོ། འབའ་མོ། ཚེས་
བཅུ། དཀོན་མཆོག་སྤྱི་འདུས་སོགས་ཚོགས་བཞིན་ཡོད། །
རིག་གནས་གསར་བརྗེའི་སྐབས་འཐོར་བརླག་ཏུ་སོང་བའི་དགོན་
སྡེ་འདི་ཡང་སྤྱི་ལོ་༡༩༨༦ལོར་དེ་སྔོན་དགོན་འདི་གའི་བླ་རྒན་ཡེ་ཤེས་
ལགས་དང་། ཤེས་རབ་བསོད་ནམས། ཚེ་དབང་ལྷུན་གྲུབ། ཤེས་
བྱ་རིག་གྲོལ། འཕྲིན་ལས་ཀུན་ཁྱབ་སོགས་ནས་སྐུ་ངལ་ཁྱད་གསོད་
མཛད་དེ་སླར་གསོ་ཞུས། དེང་སྐབས་གྲྭ་བཙུན་ལྔ་བཅུ་ཙམ་འཚོགས་
ཏེ་རང་ལུགས་སྐྱོང་བཞིན་ཡོད་པ་མ་ཟད་མ་དགོན་ཁམས་པ་སྒར་ནས་
སྒྲུབ་དཔོན་ཕེབས་ཏེ་སྒྲུབ་གྲྭའང་ལེགས་པོ་ཞིག་ཡོད་པ་བཅས་སོ། །
O ཐུགས་རྟེན་བྱང་ཆུབ་མཆོད་རྟེན།
ཡེ་ཤེས་རབ་བརྟན་ལགས་དང་། ཤེས་རབ་བས དེ་ནམས། རིག་གྲོལ་ཡ་ བྷ་ཏན་སོགས་
ཀྱི་ངག་རྒྱུན་གཞིར་བཟུང་དག ནོ་དེ་གར་སྤྱི་ལོ་༢༠༠༧ལོའི་ཟླ་ པའི་ཚེས་༡་ཉིན་བྲིས།



36
སྡེ་དམར་དགོན་དང
བོད་ལྗོངས་གོ་འཇོ་རྫོང་སྐྱ་འབེབ་ཤང་སེར་ཁ་གྲོང་ཚོའི་ཁོངས་སུ་ཆགས་པའི་སྡེ་དམར་དགོན་འདི་ཉིད་
ནི༑ ཐོག་མར་མདོ་ཁམས་པ་ཀརྨ་བསྟན་འཕེལ་གྱི་དངོས་སློབ་དགེ་བཤེས་བསྟན་འཛིན་ཕུན་ཚོགས་ཞེས་པས་
ཕྱག་བཏབ་པར་གྲགས། ཁོང་གིས་ཐོག་མར་དགོན་འདིའི་ཤར་ལྷོའི་མཚམས་ཀྱི་རི་ལྡེབས་ཤིག་ཏུ་གདན་ས་
ཕྱག་བཏབ་པ་དང་། སླར་ཡང་དགག་བྱ་དང་དགོས་པ་དུ་མ་ཞིག་ལ་གཟིགས་ཏེ་གསར་བཞེངས་མཛད་ཟིན་
པའི་དགོན་སྡེ་དེ་གནས་སྤོ་མཛད་དེ་ད་ལྟའི་དགོན་གནས་འདིར་གདན་ས་མཛད་པར་གྲགས། སྐབས་དེར་སློབ་
ཚོགས་མང་དུ་འདུས་པ་དང་རྗེ་དེ་ཉིད་ནས་མཛད་འཕྲིན་བསྐྱངས་ཏེ་ཡུན་རིང་བཞུགས། མཐར་གདན་ས་དེ་
གར་དགོངས་པ་རྫོགས། དེ་རྗེས་ཁོང་གི་ཡང་སྲིད་ངོས་འཛིན་མཛད་མཁན་མ་བྱུང་བར་བརྟེན། ཁམས་པ་
དགོན་ནས་བླ་ཚབ་རེས་མོས་ཀྱིས་ཕེབས་ཏེ། དགོན་འདིར་བླ་ཚབ་གཅིག་དང་། གྲྭ་བཙུན་སུམ་ཅུ་རྩ་གྲངས་
ཀྱིས་འབྲུག་ལུགས་ཀྱི་ཆོ་ག་ཕྱག་ལེན་དང་། ནཱ་རོའི་ཆོས་དྲུག་སོགས་སྒྲུབ་པ་ཉམས་ལེན་མཛད་བཞིན་པ་
མ་ཟད་ཕྱོགས་གང་ཐད་ནས་ཕུན་སུམ་ཚོགས་ཙམ་ཡོད། འོན་ཀྱང་རིག་གནས་གསར་རྗེའི་དུས་རྐྱེན་འོག་
254 ཁམས་དང་ན ད་ཆུ་ཁུལ་གྱི་དགོན་སྡེའི་སྐོར།



་བ
པ་ལ་
༤
ཞུན་
༧
° སྔར་དགོན་འདི་གའི་གསེར་ཆོས་དང་དངུལ་ཆོས་མང་དུ་ཡོད་པའི་ཆ་ཤས་ཙམ།
gི
255



༠མགོན་ཁང་ནང་གི་ལོ་གཏོར།
དགོན་འདིའི་རྟེན་བརྟེན་པ་དང་བཅས་ཀུན་འཐོར་བརླག་ཏུ་སོང་བ་ནི་དགོན་སྡེ་གཞན་དང་མཚུངས། སྤྱི་ལོ་
༡༩༨༥ཡས་མས་ཙམ་དུ་སླར་ཡང་དགོན་པ་ཉམས་གསོ་ཆོག་པར་བརྟེན། དེ་སྔོན་ཁམས་པ་སྒར་གྱི་བླ་རྒན་
སྙན་གྲགས་ལགས་དང་། ཆོས་ཉིད་རྡོ་རྗེ་ལགས་གཉིས་ནས་གཙོ་འགན་བཞེས་ཏེ་ཡུལ་སྡེ་དང་མཉམ་དུ་དགོན་
འདི་ཉིད་ཀྱང་སླར་གསོ་མཛད། དེང་སྐབས་གྲྭ་པ་བཅུ་དྲུག་ཙམ་འདུས་ཏེ་དགོན་པ་དང་། ཆོ་ག་ཕྱག་ལེན་
སོགས་མ་ཉམས་གོང་སྤེལ་དང་ཉམས་པ་སླར་གསོ་མཛད་དེ་རྣམ་དཀར་དགེ་བའི་ཕྱག་ལས་ལ་འབད་བཞིན་པ་
བཅས་སོ། །
དག དེ་དེ་གའི་དམངས་བདག་འགྲེས་སོང་ཞིག་གི་གསུང་རྒྱུན་ལྟར་སྤྱི་ལོ་༢༠༠༧ལོའི་ཟླ་ པའི་ཚེས་༡༨ཉིན་བྲིས།
256 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



° སྡེ་དམར་དགོན་གྱི་སྒྲུབ་ཁང་།
° དགོན་དེ་གའི་སྒྲུབ་བླ་དང་དགེ་འདུན་པ་
དང་རྒྱབ་རི་བསྟན་སྲུང་ཇག་མེའི་བླ་རི།



37 ཏ ག་བརྟན་དགོན་ང
བོད་ལྗོངས་གོ་འཇོ་རྫོང་འབྲོང་པ་ཤང་ཁོངས་སུ་ཆགས་པའི་རྟག་བརྟན་དགོན་ནི་ཐོག་མར་འཛི་སྒར་ཐེག་
མཆོག་རྡོ་རྗེས་ཕྱག་བཏབ་པ་དང་། དེ་རྗེས་འཛི་སྒར་ཚང་ནས་བླ་ཚབ་མངགས་ཏེ་གདན་ས་སྐྱོང་བཞིན་ཡོད་
པ་མ་ཟད། བཤད་སྒྲུབ་ཆ་ཚང་བའི་དགོན་སྡེ་ཞིག་ཏུ་གྱུར་ཡོད། རིག་གནས་གསར་བརྗེའི་སྐབས་དགོན་
258 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



སྡེ་འདི་ཉིད་ཀྱང་མིང་གི་ལྷག་མ་
ཙམ་དུ་གྱུར་ཏེ་བླ་གྲྭ་རྣམས་རང་
གནས་སུ་ལོག་དགོས་བྱུང་བ་དང་།
གཙུག་ལག་ཁང་དང་སྐུ་གསུང་
ཐུགས་རྟེན་ཚང་མ་འཐོར་བརླག་
ཏུ་སོང་བ་སོགས་ནི་དགོན་སྡེ་
གཞན་དང་གཅིག་མཚུངས་ཡིན།
རིག་གནས་གསར་བརྗེའི་རྗེས་སུ་
དགོན་འདི་ཉིད་ཀྱང་དེ་སྔོན་དགོན་
དེ་གའི་བླ་རྒན་ཚུལ་ཁྲིམས་དགེ་
ལེགས་ལགས་ནས་སྐུ་ངལ་ཚད་
མེད་འོག་ཉམས་གསོ་ཞུས། དེང༌
སྐབས་འཛི་སྒར་ཚང་གི་བཀྲས་
སྟོབས་ལགས་དགོན་འདིར་བླ་
ཚབ་ཏུ་ཕེབས་ཏེ་དགོན་པའི་འགན་
བཞེས་གནང་གི་ཡོད་པ་དང་། གྲྭ་
བཙུན་ལྔ་དྲུག་ཙམ་གྱིས་གདན་ས་
འཛིན་བཞིན་པ་ལགས། མ་ཟད་
སྒྲུབ་མཆོད་ཀྱང་འབྲུག་ལུགས་ཀྱི་
བླ་མ་མཆོད་པ་དང་། མི་འཁྲུགས་
པ་སོགས་འཚོགས་བཞིན་ཡོད་པ་
བཅས་སོ། །
° རྟག་བརྟན་དགོན་གྱི་སྐུ་གསུང་ཐུགས་རྟེན། །
དག སྟེ་དེ་གའི་སྐུ་ཞབས་བཀྲས་སྟོབས་ལགས་ཀྱི་གསུང་རྒྱུན་ལྟར་སྤྱི་ལོ་ ༢༠༠༧ ལོའི་ཟླ་བ་ ༩ ཚེས་ ༡༧ ཉིན་བྲིས་སོ།



38 འབའ་བསམ་གཏན་དགོན།
རྡོ་རྗེ་འཆང་ཆེན་ཏི་ལི་ནཱ་རོ་དང་།།
མར་པ་མི་ལ་སྒམ་པོ་ཐ་ཙ་པ། ། །
སྣ་ཕུ་པ་དང་དཔལ་ལྡན་འབྲུག་པ་སོགས། །
བཀའ་བརྒྱུད་བླ་མ་རྣམས་ལ་གསོལ་བ་འདེབས། །
འབའ་རྫོང་འདམ་པ་ཤང་ཁོངས་སུ་ཆགས་པའི་འབྲུག་བསམ་གཏན་དགོན་གྱི་ལོ་རྒྱུས་མདོར་བསྡུས་ཙམ་ཞིག་
བརྗོད་པ་ལ། དེ་ཡང་ཐོག་མར་གདན་ས་འདི་ནི་རྒྱལ་བ་རྒོད་ཚང་པ་ནས་བརྒྱུད་པའི་སྟོད་འབྲུག་གནམ་གྱི་སྐར་
ཚོགས་ལྟ་བུ། དབོན་རས་དར་མ་སེང་གེ་ལས་བརྒྱུད་པའི་བར་འབྲུག་བུ་ཆེན་དབྱར་གྱི་རྩྭ་ལྟ་བུ། ལོ་རས་དར་
མ་དབང་ཕྱུག་ལས་བརྒྱུད་པའི་སྨད་འབྲུག་ས་ཡི་དྲེག་པ་ལྟ་བུ། ཞེས་གསུངས་པ་ལྟར། སྨད་འབྲུག་གི་ཆར་
གཏོགས་པའི་བསམ་གཏན་དགོན་འདི་ཉིད་ནི། ཐོག་མར་རྒྱལ་བ་ལོ་རས་པས་འབའ་ཁུལ་གྱི་ཙ་རི་ཞེས་པའི་
26O ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



གནས་འདིའི་གནས་སྒོ་ཕྱེ་སྟེ་སྒྲུབ་པ་ཉམས་ལེན་དུ་ཡུན་རིང་བཞུགས། གནས་བདག་སྦྲུལ་ལོ་ཡིན་པར་གྲགས།
གནས་རི་འདི་ནི་ཕྱི་ལྟར་ན་འཕགས་མཆོག་སྤྱན་རས་གཟིགས་ཀྱི་གནས་དང་། ནང་ལྟར་ན་ཡི་དམ་བདེ་མཆོག་
འཁོར་ལོ་སྡོམ་པའི་ཕོ་བྲང་། གསང་བར་ཌཱ་ཀི་འབུམ་གྱི་གཙོ་མོ་རྡོ་རྗེ་ཕག་མོའི་གནས་མཆོག་ཁྱད་འཕགས་
ཤིག་ཡིན་ཅིང་། གནས་རི་དེའི་མཐའ་སྐོར་དུ་ཡི་དམ་དཀོན་མཆོག་སྤྱི་འདུས་ཀྱི་ལྷ་གུ་རུ་ཞི་དྲག་སེང་གསུམ་
དང་དཀྱིལ་འཁོར་རང་བྱོན། རྩ་གསུམ་གྱི་གཏོར་མ་རང་བྱོན། སྨན་རག་གཏོར་གསུམ་རང་བྱོན། འོད་དཔག་
མེད་རང་བྱོན། རྟ་ནུ་འབུམ་བརྩིགས་སོགས་ངོ་མཚར་ཆེ་བའི་རང་བྱོན་མང་པོ་དང་། དེ་བཞིན་ཙིཏྟ་བྲག་འདིར་
ཡང་ཆོས་འཕེལ་པའི་ལུང་བསྟན་དང་། ཉམས་སྣང་དངོས་མཐོང་ཡོད་པའི་རྟེན་འབྲེལ་བཟང་བའི་དོན་དུ་འབྲུག་
པའི་བླ་རི་འབྲུག་ཉལ་གདོང་ཞེས་པ་དེའི་གཡས་ཕྱོགས་ཆོས་འཕེལ་པའི་རི་ཁྲོད་དུ་སྒྲུབ་ཕུག་རྩ་ཆེན་ཞིག་དང་།
དེའི་གཡས་སུ་སྔོན་རྒྱལ་བ་ལོ་རས་པ་སྒྲུབ་པ་ཉམས་ལེན་དུ་བཞུགས་པའི་སྒྲུབ་ཕུག་དང་ཞབས་རྗེས་སོགས་
མཇལ་རྒྱུ་ཡོད། །
རབ་བྱུང་དགུ་པའི་ཡས་མས་སུ་རྗེ་བཙུན་ཕྱག་ན་པདྨ་བསམ་བཞིན་སྲིད་པར་བཞེངས་པའི་འབྲུག་པ་པདྨ་
དཀར་པོས་ཙིཏྟ་གནམ་དུ་བསློངས་པ་ལྟ་བུའི་ཆོས་འཕེལ་བྲག་རིའི་མདུན་ངོས། འོད་དཔག་མེད་ཏིང་ངེ་འཛིན་
དུ་བཞུགས་པའི་ཚུལ་དུ་ཡོད་པའི་ཐུགས་ཀར་རྡོ་རུས་སྦལ་འདྲ་བའི་འཁྲིས་སུ་དགོན་པ་ཐོག་མར་ཕྱག་བཏབ་
སྟེ༑ བསམ་གཏན་ལྷུན་གྲུབ་དགོན་ཞེས་མཚན་གསོལ། ཆོས་འཕེལ་དགོན་གནས་ཀྱི་རི་ཁྲོད་འདིར་འབྲུག་
པ་པདྨ་དཀར་པོའི་དྲིན་ལས་འབྲུག་པའི་ཆོས་སྐོར་གྱི་སྨིན་གྲོལ་རྒྱ་ཆེར་བསྐོར་བ་དང་། མགོན་ཁང་དུའང་
འབྲུག་པའི་ཆོས་སྲུང་ཡོངས་རྫོགས་ཀྱི་འདམ་སྐུ་གསར་བཞེངས་མཛད་པ་མ་ཟད། བདག་སྐྱེད་དང་འབྲེལ་
བའི་གསོལ་མཆོད་ཀྱི་ཚིགས་བཅད་སོགས་བརྩམས་ཆོས་ཀྱང་མང་དུ་མཛད། ཁོང་གི་སློབ་ཚོགས་ཤིན་ཏུ་
རྒྱས་པའི་ཡ་གྱལ་གྲུབ་ཆེན་དཔལ་སྒ་ལོ་ཞུ་བ་དེ་ཡང་འབྲུག་པའི་ཆོས་བརྒྱུད་ལས་གྲུབ་པ་བརྙེས་ཏེ། དགོན་
དེའི་བླ་མ་བརྒྱུད་པའི་མཆོག་ཏུ་གྱུར། གྲུབ་པ་ཐོབ་པའི་རྟགས་སུ་སྒ་ལོ་སྒྲུབ་ཕུག་ཏུ་དབུ་ཐོད་ཀྱི་རྗེས་དང་།
བསམ་གཏན་དགོན་པར་ཁོང་གི་ཞབས་རྗེས་ཀྱང་དེང་སྐབས་མཇལ་རྒྱུ་ཡོད། དགུང་ལོ་བརྒྱད་ཅུ་ཙམ་དུ་སྡེ་
དགེ་བསྟན་འཕེལ་དགོན་པའི་ཕྱོགས་སུ་སྐུ་གདུང་གི་འགྲོ་དོན་ཡོད་གསུངས་པ་ལྟར་ད་ལྟའང་སྒ་ལོ་མཆོད་རྟེན་
ཞེས་མཇལ་རྒྱུ་ཡོད། དེའི་འཕྲོས་ངག་དབང་ཀུན་དགའ་བསྟན་འཛིན་འབའ་སྟག་མགོ་དང་ཤར་ཕྱོགས་སྤུངས་
རི་བསམ་གཏན་དགོན་དུ་བྱོན་དུས། ཁོང་གི་སྐུ་གོང་མ་འབྲུག་པ་པདྨ་དཀར་པོའི་དངོས་སློབ་ཏུ་གྱུར་པར་
དགོངས་ནས་བསམ་གཏན་དགོན་དུ་བདེ་མཆོག་གི་སྨིན་གྲོལ་རྣམས་ལེགས་པར་མནོས། བསྟན་དགྲ་འཇོམ་
པའི་གཏུམ་དྲག་སོགས་བརྩམས་ཆོས་མང་དུ་མཛད། ཁོང་གིས་དགོན་པ་རྒྱ་བསྐྱེད་མཛད་པ་སོགས་ཀྱི་བཀའ་
དྲིན་བསྐྱངས། བསམ་གཏན་དགོན་ནི་བྱིན་རླབས་ཆེ་བར་དགོངས་ནས་བཞེངས་པར་གྲགས། ཆོས་འཕེལ་



ཙིཏྟ་བྲག་ལས་ཉག་གཏེར་བསམ་གཏན་གླིང་པ་དང་པདྨ་ཆོས་རྒྱལ་
སོགས་གཏེར་སྟོན་དུ་མས་ཟབ་གཏེར་མང་དུ་བླངས་པར་གྲགས་
པའི་གཏེར་ཡིག་ཁག་ལས། ཕོ་བྲང་གསེར་གྱི་མཚོ་མོའི་གཡས་
སུ་ལ༔ མ་འོངས་དོན་དུ་ཨོ་རྒྱན་དག་གིས་གསུངས༔ བུད་མེད་
མཚོ་རྒྱལ་བདག་གིས་ཡི་གེར་བྲིས༔ ཟབ་རྒྱས་རིན་ཆེན་བྲག་
ལ་གཏེར་དུ་སྦས༔ གཏེར་གནས་ཆོས་འཕེལ་ཡ་མཚན་རྡོ་རྗེ་ཡི༔
གཏེར་ཆོས་ངོ་མཚར་རྨད་བྱུང་ཞི་དྲག་ཆོས༔ གཏེར་རྒྱུད་ཚིག་གི་
དགོངས་པས་འགྲོ་བ་སྒྲོལ༔ གཏེར་ཆོས་ཞི་དྲག་རྣམས་ཀྱིས་དངོས་
གྲུབ་སྩོལ༔ ཅེས་པའི་ལུང་དུ་བསྟན་པའི་གསེར་མཚོ་དང་། དངུལ་
མཚོ། དུང་མཚོ། ཇ་མཚོ། ཆང་མཚོ། འོ་མ་མཚོ་བཅས་དགོན་
པའི་ཤར་ལྷོའི་མཚམས་སུ་བུ་ངོ་འཛུམ་དང་མ་ཧ་ཀ་ལ་སོགས་ཀྱི་
མདུན་དུ་མཆོད་ཡོན་ཕུལ་བ་ལྟར་ཡོད། ཙ་རིའི་གཡུ་མཚོ་ནི་དགོན་
པའི་བྱང་ཤར་མཚམས་སུ་ཡོད། ཤར་དཀར་ཕྱེ་འདྲའི་ཕྱོགས་ནས་
གངས་དཀར་ཤེལ་གྱི་མཆོད་རྟེན་བརྩེགས་འདྲ་ཤར་ཕྱོགས་མདངས་
ཆེན་རྩེ་ར་གྲགས་པ་དེ་དང་། ལྷོ་སེར་སྤུངས་ཕྱོགས་ནས་འཇང་རི་
དང་འཇང་ཚོགས་ཡ་མེད་མཚོ་རྒན་དང་། མཚོ་གྲགས་མ། མེ་ལོང་
མཚོ་བཅས་མཚོ་ལྔ་པོ་ཐམས་ཅད་གཅིག་ཏུ་འདུས་ནས་ལྷོ་ཆུ་གཡུ་
འབྲུག་ཆིངས་སུ་གྲགས། ལྷོ་ནུབ་ཏུ་ཉེར་གཅིག་ཐང་ཟེར་བ་ཡོད།
དེའི་གཡས་སུ་ཇ་ལེན་ཐང་དང་ཇ་འདོང་ཇ་ཕྱར་དཀར་པོ་ཡོད། ནུབ་
དམར་འདན་ཕྱོགས་དགྲ་ལྷའི་མགོན་དམར་བྱ་གདོང་ཕྱུག་རི་རྟ་སྒ་
ནོར་བུའི་དབྱིག་ཅན་ཡོད། དཀར་གཏོར་དགོན་པ་དང་གནས་རིའི་
མདུན་དུ་ཕུལ་འདྲ་ཡོད། དེའི་སྟེང་དུ་ཡུལ་མི་ཚོས་རྟ་རྒྱུགས་མདའ་
འཕེན་བྱེད་སྲོལ་ཡོད། དེའི་འོག་ཏུ་འབྲུག་ཁང་སྟེང་ཟེར་བ་དེ་ཡོད།
བྱང་ལྗང་དགྲ་ཕྱོགས་སུ་དམྱལ་ཟངས་རྡོ་འཕང་ཡོད། བྲག་གོང་ཞིག་
ལ་གེ་སར་གྱིས་རལ་གྲི་བཏབ་པའི་རྗེས་དང་། གནམ་ནས་བབས་
པར་གྲགས་པའི་རྡོ་རྔ་རང་སྒྲ། སླར་ཡང་རྡོ་རྗེ་ཕག་མོ་བཅས་ཡོལ་
O བསམ་གཏན་དགོན་པའི་སྤྲུལ་སྐུ་ཨོ་རྒྱན་
པ་ཚེ་རིང་མཆོག་
262 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



བ་བྲེས་འདྲ་ཡོད། ཕྱིའི་སྲུང་མ་བཞིའི་དབུས་སུ་ཆོས་འཕེལ་ཙིཏྟ་ནི་འོད་དཔག་མེད་སྐྱིལ་ཀྲུང་ཕྱག་རྒྱ་བསྣོལ་
འདྲའི་ཐུགས་ཀར་བསམ་གཏན་དགོན་ནི་འོད་དཔག་མེད་ཀྱི་ལྷུང་བཟེད་ལྟ་བུར་ཆགས། རྒྱབ་གཡས་བྲག་ནག་
དང་བྲག་དམར་ཁྲོས་པའི་གཟུགས་སུ་རི་མཐོ་དམན་གསུམ་ཡོད་པ་ནི་ལྷ་མགོན་ཇག་གསུམ་གྱི་གནས་རི་ཡིན།
བསམ་གཏན་དགོན་པའི་གཡས་སུ་ཐང་ཤིང་རྒད་པོ་ཕྱག་འབུལ་མཁན་འདྲ་བ་ཞིག་ཡོད་པ་དེ་ནི་བསྟན་སྲུང་
ཇག་པ་མེ་ལེན་གྱི་ཆིབས་རྟའི་ཕུར་པ་ཡིན་པར་གྲགས། ཐང་ཤིང་དེར་ངོ་མཚར་ཆེ་བའི་རྟ་སྤུ་དངོས་སུ་མཐོང་
རྒྱུ་ཡོད། གཞན་ཡང་གནས་ཡིག་ཏུ་གནས་འདི་དང་དགོན་འདིའི་ངོ་མཚར་གྱི་བཀོད་པ་ནི། རྒྱབ་རི་མཐོ་ཞིང་
བྱང་ཆུབ་ལྗོན་ཤིང་མང་། །མདུན་རི་གུས་ཤིང་ཙན་དན་ནགས་ཚལ་འཕྱུར། །གཡས་གཡོན་ཆུ་གཉིས་མདུན་དུ་
འདུལ། །ཕྱག་དཀར་གསེར་སྐྱེམས་ཡིན་པས་བཟང་། །འཇམ་ཚོན་འོད་དུ་ཏ་ལ་ལ། །མེ་ཏོག་ཆར་པ་སི་ལི་ལི།།
རྒོད་གླག་བྱ་ཁྲ་ལྡིངས་སེ་ལྡིངས། །ཕོ་རོག་བླ་བྱ་ཉི་ལི་ལི། །ཁུ་བྱུག་ནེ་ཙོ་འཇོལ་མོས་སྐད་སྙན་གྲགས། །ཞེས་
པ་སོགས་དང་། ཤྭ་བ། དགོ་བ། གནའ་བ། གླ་བ་སོགས་རི་དྭགས་ཀྱང་ཤིན་ཏུ་མང་། སྔར་གནས་འདིར་
རྒྱལ་སྲས་དར་མ་མདོ་སྡེའི་རྣམ་སྤྲུལ་འབའ་ལ་ཁ་བླ་མ་དང་། ཀརྨ་པའི་གསུང་སྤྲུལ་སོགས་སྐྱེས་མཆོག་གོང་མ་
རྣམས་ཀྱི་བདེ་ཆེན་ཞིང་སྒྲུབ་སོགས་ཀྱི་དཀྱིལ་འཁོར་དུ་མ་ཡོད་པར་བརྟེན་དགོན་གནས་དེར་ཡུལ་དེའི་མནན་
བསྲེགས་འཕང་གསུམ་ཅི་བྱེད་ཀྱང་། དཀྱིལ་འཁོར་བཞེངས་མི་དགོས་གསུངས། །
oབསམ་གཏན་དགོན་གྱི་གཙུག་ལག་ཁང་།



དགོན་འདིར་བཀའ་དྲིན་གྱི་མཛད་པ་བླ་ན་མཐོ་བའི་བླ་མ་སྐུ་རབས་བྱུང་རིམ་ནི། འབྲུག་པ་པདྨ་དཀར་
པོའི་དངོས་སློབ་གྲུབ་ཆེན་དཔལ་རྒ་ལོ་དང་། ཀརྨ་ཆོས་འཕེལ་དང་། ཆོས་ཉིད་རང་གྲོལ། དབང་ཕྱུག་རྡོ་རྗེ།
བརྩོན་འགྲུས་བཟང་པོ། བསྟན་འཛིན་དཔལ་བཟང་། ཀུན་དགའ་འོད་ཟེར། ཤེས་རབ་འོད་ཟེར། རྟོཊ་ལྡན་
པདྨ་རིག་འཛིན། སྤྲུལ་སྐུ་དྲི་མེད་སོགས་བླ་སྤྲུལ་མང་པོ་བྱོན་འདུག་ཀྱང་
། གདན་རབས་དང་བླ་རབས་གང་
ཡིན་དང་གོང་རིམ་ཇི་བཞིན་མ་རྟོགས་ཀྱང་གདན་ས་འདིར་བྱོན་པའི་བླ་སྤྲུལ་ཁག་གི་མཚན་རྣམས་འདིར་བཀོད་
པ་ཡིན་ལ། སྤྲུལ་སྐུ་དྲི་མེད་མཆོག་ནི་འབའ་འཁྲུངས་སྟོད་གསེར་གཞོང་ཐང་པའི་ཁྱིམ་ཚང་དུ་སྐུ་འཁྲུངས།
མཚོ་ཕུ་གྲུབ་ཆེན་གྱིས་བསམ་གཏན་དགོན་པའི་སྤྲུལ་སྐུ་རྟོགས་ལྡན་པདྨ་རིག་འཛིན་གྱི་ཡང་སྲིད་འཁྲུལ་མེད་
དུ་ངོས་འཛིན་གནང་། བསམ་གཏན་དགོན་དུ་ཁྲི་གསོལ་ཞུས། མཛད་རྣམ་སོགས་མི་གསལ། དེའི་ཡང་སྲིད་
སྤྲུལ་སྐུ་ཨོ་རྒྱན་ཚེ་རིང་མཆོག་ནི་ཡབ་འབྲུག་ལོ་པའི་ཡེ་ཤེས་ཆོས་འཕེལ་དང་ཡུམ་བྱ་ལོ་མའི་བཀྲ་ཤིས་མཚོ་
མོ་གཉིས་ཀྱི་སྲས་སུ་སྤྱི་ལོ་ ༡༩༧༠ ལོའི་བོད་ཟླ་ ༡༠ པའི་ཚེས་ ༢༥ ཉིན་རི་བོ་དགའ་ལྡན་པའི་དུས་ཆེན་ཆེ་
གྲས་དགའ་ལྡན་ལྔ་མཆོད་ཀྱི་དགོང་མོ་ངོ་མཚར་བའི་རྟགས་དང་བཅས་ཏེ་སྐུ་འཁྲུངས། ཁོང་འཁྲུངས་པའི་སྔོན་
ཙམ་དུ་ཡུམ་གྱི་རྨི་ལམ་ནང་བླ་མ་རྩ་ཆེན་ཞིག་གིས་ཕྲེང་བ་སེར་པོ་གཅིག་དང་། མ་ཎི་འཁོར་ལོ་ཞིག་གནང་སྟེ་
འདིར་གཅེས་སྤྲས་བྱས་ན་ཕན་ཐོགས་ཆེན་པོ་ཡོད་གསུངས་པར་རྨིས། མི་རིང་བར་ཡུམ་ནད་ཚབས་ཆེན་ཞིག་
O བསམ་གཏན་དགོན་དུ་བཞུགས་པའི་སྐུ་རྟེན་བྱིན་རླབས་ཅན་
༠༠༠་
264 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



གིས་མནར་བར་འབའ་བྲག་དཀར་སྤྲུལ་སྐུ་རིན་ཆེན་རྡོ་རྗེའི་དྲུང་དུ་
ཐུགས་རྟགས་ཞུས། སྤྲུལ་སྐུ་མཆོག་ནས་བར་ཆད་ལམ་སེལ་དང་
བསམ་པ་ལྷུན་འགྲུབ་སྒྲོགས་དགོས་གསུངས་པ་ལྟར་རིམ་གྲོ་གནད་
སྨིན་མཛད་པས་རིམ་གྱིས་ནད་གཞི་དྲག་སྐྱེད་བྱུང་བར་བརྟེན་སྤྲུལ་
སྐུ་མཆོག་ནས་ཁྱེད་ཀྱི་ཁོག་ནང་གྱི་བུ་འདི་ཨོ་རྒྱན་རིན་པོ་ཆེས་
སྐྱབས་པ་ཡིན་པས་བུ་དེའི་མིང་ལ་ཨོ་རྒྱན་ཚེ་རིང་བགྱིས་གསུངས་
ཏེ༑ སྐུ་འཁྲུངས་པའི་སྔོན་ནས་ཨོ་རྒྱན་ཚེ་རིང་ཞེས་མཚན་གསོལ།
ཁོང་འཁྲུངས་ནས་དགུང་ལོ་བཅོ་ལྔ་ཙམ་ཟིན་སྐབས་སྤུངས་རི་
གསུང་རབས་སྤྲུལ་སྐུའི་དྲུང་དུ་གཙུག་ཕུད་ཕུལ། བྲག་དཀར་སྤྲུལ་
སྐུ་རིག་འཛིན་རྡོ་རྗེའི་དྲུང་དུ་རྩིས་དཀར་ནག་ལ་སྦྱངས་པ་མཛད།
འབའ་བྱང་དཀར་དགོན་པའི་མཁན་སྤྲུལ་པདྨ་རྣམ་རྒྱལ་གཙུག་ཏུ་
བསྟེན་ཏེ་འཇིག་རྟེན་སགས་ཚུལ་དང་། ས་དཔྱད་རིན་ཆེན་ཀུན་
འདུས། སྨན་གཞུང་། རྩིས་རིགས་སོགས་དུས་ཡུན་ལོ་དྲུག་ཙམ་
རིང་སྦྱངས་བརྩོན་གནང་། སྐུ་ན་ཆུང་ངུའི་དུས་ནས་དམ་པའི་རང་
རྟགས་སུ་བྱམས་སྙིང་རྗེ་རྒྱུད་ལ་ལྡན་ཅིང་། ཕྱུགས་རིགས་སོགས་
དུད་འགྲོ་དང་། ཕ་མ་རྒད་ཁོག་སོགས་ནུས་མེད་ཉམ་ཆུང་རྣམས་
ལ་ཤིན་ཏུ་བརྩེ་བའི་དབང་གིས་ཡུལ་མི་ཀུན་གྱིས་བསྔགས་བརྗོད་བྱ་
ཡུལ་ཞིག་ཏུ་འགྱུར། འབའ་བསམ་གཏན་དགོན་པའི་སྤྲུལ་སྐུའི་རྣམ་
སྤྲུལ་དུ་ཐོག་མར་ལྷ་ཕེབས་ཤིག་ནས་ལུང་བསྟན་པ་དང་། དེ་རྗེས་
གྲུབ་དབང་ལུང་རྟོགས་རྒྱལ་མཚན་རིན་པོ་ཆེས་བསམ་གཏན་དགོན་
པའི་སྤྲུལ་སྐུར་ངོས་འཛིན་གནང་བ་མ་ཟད་སྨིན་གྲོལ་གཉིས་ཀྱིས་
རྒྱུད་སྨིན་པར་བྱས་ན་བསྟན་འགྲོ་སྤྱི་དང་ལྷག་པར་དུ་འབྲུག་པ་བཀའ་
བརྒྱུད་པའི་བསྟན་པར་དོན་ཆེན་གྲུབ་ཐུབ་རྒྱུའི་ལུང་བསྟན། མཚན་ ° སྤྱན་རས་གཟིགས་ཕྱག་སྟོང་སྤྱན་སྟོང༌།
དཔལ་ལྡན་བློ་གྲོས་བསྟན་འཕེལ་ཞེས་ཕྱག་ཐམ་དང་བཅས་པ་གནང་།
ཡ་ཆེན་ཆོས་ཀྱི་གླིང་དུ་གྲུབ་དབང་ལུང་རྟོགས་རྒྱལ་མཚན་རྩ་བའི་
བླ་མར་བསྟེན་ཏེ་ཐོས་བསམ་སྒོམ་གསུམ་གྱི་དཔལ་ལ་རོལ། ཐེངས་



ཤིག་གྲུབ་དབང་མཆོག་ལ་གསོལ་སྨན་འབུལ་བར་བྱོན་སྐབས་གྲུབ་དབང་མཆོག་ནས་ཁྱོད་ནི་སངས་རྒྱས་
སྨན་ལྷ་དངོས་སུ་འདུག་གསུངས་པ་སོགས་བསྔགས་བརྗོད་ཡང་ཡང་གནང་བ་མ་ཟད། རྟག་པར་ཁོང་མཇལ་
བ་དང་ཨོ་རྒྱན་སྨན་གྱི་ལྷ་དང་དབྱེར་མེད་པའི། །ཚེ་ཟད་མ་ཡིན་བར་ཆད་ངེས་པར་སེལ། །ཞེས་ཀུ་རེའི་ཚུལ་
དུ་གསུངས། གྲུབ་དབང་ལུང་རྟོགས་རྒྱལ་མཚན་གྱི་བཀའ་ལྟར་འབའ་ཁུལ་དུ་གནས་ཀྱི་ཞིག་གསོ་གནང་བར་
བྱོན་སྐབས་འཇའ་ཚོན་སྣ་ལྔ་ཟུག་པ་དང་། བྲག་ལ་ཤིང་ཕུར་བརྡིབས་པ། བྲག་གོང་ལས་ཨ་རང་བྱོན་མཇལ་བ་
སོགས་ངོ་མཚར་ཆེ་བའི་རྟགས་མང་དུ་བྱུང་། དེ་བཞིན་ཕྱོགས་ཁག་གི་བླ་སྤྲུལ་དུ་མའི་དྲུང་ནས་དབང་ལུང་མང་
པོ་ཞུས། ལྷག་པར་དུ་ནང་ཆེན་ཨ་ལྡེའུ་རིན་པོ་ཆེའི་དྲུང་དུ་རྒྱུད་རྡོ་རྗེ་ཕྲེང་བའི་དབང་ལུང་ཆ་ཚང་བ་གསན།
དབུས་གཙང་ཁུལ་དུ་གནས་མཇལ་དུ་བྱོན་སྐབས་དཔལ་ལྡན་འབྲུག་པའི་གདན་ས་གནམ་འབྲུག་དགོན་པ་དང་།
གཙང་ར་ལུང་དགོན། འབྲུག་བདེ་ཆེན་ཆོས་འཁོར་དགོན། གྲྭ་སྡིངས་པོ་ཆེ། འབྲུག་དྭངས་ལུང་བསམ་གཏན་
ཐེག་མཆོག་གླིང་སོགས་བཀའ་བརྒྱུད་པའི་གདན་ས་ཁག་དང་། ལྷ་སའི་ཇོ་བོ་ལ་ཞལ་གསེར་ཕུལ། སེར་
འབྲས་དགའ་གསུམ་སོགས་ལྷ་སའི་ཁུལ་གྱི་གནས་ཆེ་ཕྲ་ཡོངས་དང་། ལྷོ་ཁའི་ཁུལ་དུ་བསམ་ཡས། སྨིན་གྲོལ་
གླིང་སོགས་གནས་ཆེན་མང་པོར་མཆོད་འབུལ་མང་དུ་མཛད། ལྷག་པར་དུ་དེ་སྐབས་ཅོག་གྲྭ་བརྒྱད་པ་ཆོས་ཀྱི་
སེང་གེ་ལས་འབྲུག་པའི་བསྟན་སྲུང་གི་གསོལ་ཁ་བདུད་ལས་རྣམ་རྒྱལ་སོགས་ཀྱི་ལྗགས་ལུང་གསན། སྤྱི་ལོ་
༢༠༡༠ ལོར་འབྲུག་བདེ་ཆེན་ཆོས་འཁོར་དགོན་གྱི་གོས་སྐུའི་སྦྱིན་བདག་དགའ་ཆོས་ལགས་ནས་གདན་དྲངས་
པ་ལྟར་གོས་སྐུར་རབ་གནས་ལེགས་པར་མཛད། བདེ་ཆེན་ཆོས་འཁོར་དགོན་པའི་སྒྲུབ་ཁང་དུ་ཉིན་འགའ་
བཞུགས། རྒྱུན་དུ་སྲོག་ལྡན་གྲངས་མེད་པ་སྲོག་བསླུ་བཏོང་རྒྱུ་དང་དང་། དད་ལྡན་སེར་སྐྱ་མང་པོར་དགེ་གྲུབ་
༠ བསྟན་སྲུང་ཇག་པ་མེ་ལེན། °དཔལ་ལྡན་ལྷ་མོ་དུད་སོལ་མ། ༡ རྒྱལ་ཆེན་རྣམ་ཐོས་སྲས།
#
YIllu
266 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



སྡིག་སྤོང་གི་ལམ་དུ་དཀྲི་བ་སོགས་མཛད་འཕྲིན་ཧ་ཅང་མང་ཡང་འདིར་རེ་རེ་ནས་བརྗོད་པར་ཤིན་ཏུ་ངལ། དེང་
སྐབས་བསམ་གཏན་དགོན་གྱི་གདན་ས་སྐྱོང་བཞིན་པ་མ་ཟད། རྒྱ་བོད་རིས་མེད་ཀྱི་སློབ་མ་སེར་སྐྱ་མང་པོར་
ཕན་བདེ་སྐྲུན་བཞིན་ཡོད་པ་བཅས་སོ།།
སྔར་རྒྱ་བླ་གནམ་བསྐོས་ཚང་དང་། སྟག་བླ་བྱང་དཀར་དགོན། འབྲུག་བླ་བསམ་གཏན་དགོན་གསུམ་མདོ་
སྨད་ཀྱི་ཕྱོགས་སུ་གྲགས་ཆེ་ཙམ་བྱུང་། དེའི་རྗེས་བཀའ་ལུགས་དགེ་ལ་བསྒྱུར་བའི་གོང་ཙམ་དུ། འབའ་ལ་ཁ་
སྐུ་ཞབས་ཞེས་བཀའ་བརྒྱུད་པའི་བླ་མ་དམ་པར་སྐུ་རབས་མང་པོ་བྱོན་པ་དེ་དང་། ཤར་སྤུངས་རིའི་ཀརྨ་གསུང་
རབ་སྤྲུལ་སྐུ་ཞེས་པའི་གྲུབ་དབང་རིམ་བྱོན་རྣམས་ཕན་ཚུན་བསྟན་པ་སྤེལ་རེས་མཛད། སྔོན་དུས་སུ་དགོན་
པའི་ནང་རྟེན་གྱི་གཙོ་བོར་འབྲུག་པའི་བརྩམས་ཆོས་སོགས་ཆོས་འཁོར་གྱི་གསུང་རབ་པོད་བརྒྱ་ཕྲག་མང་པོ་
དང་། རྒྱལ་བ་ལོ་རས་པའི་སྐུ་འདྲ། ཀུན་མཁྱེན་པདྨ་དཀར་པོའི་སྐུ་འདྲ། ཁམས་ཀུན་དགའ་བསྟན་འཛིན་གྱི་
སྐུ་འདྲ་སོགས་སྐུ་རྟེན། བཀའ་གདམས་མཆོད་རྟེན་སོགས་སྐུ་གསུང་ཐུགས་རྟེན་མང་པོ་ཡོད་ཀྱང་རིག་གནས་
༠ བསམ་གཏན་དགོན་པའི་མཛེས་ལྗོངས།



གསར་བརྗེའི་སྐབས་ཡོངས་སུ་འཐོར་ཞིག་ཏུ་སོང་བ་ནི་བོད་ཁུལ་གྱི་དགོན་སྡེ་གཞན་ལྟར་རོ། །
དེང་སྐབས་སླར་གསོ་ཇི་ལྟར་ཞུས་པ་དང་ད་ལྟའི་གནས་ཚུལ་གྱི་སྐོར། སྤྱི་ལོ་༡༩༨༨ལོར་དེ་སྔོན་དགོན་དེ་
གའི་གྲྭ་བཀྲ་ཤིས་དོན་གྲུབ་ལགས་དང་། བདེ་ཆེན་ཚེ་རིང་ལགས། ཡེ་ཤེས་ཆོས་འཕེལ་ལགས། རྟ་མགྲིན་
ཆོས་འཕེལ་ལགས་བཅས་ཀྱིས་གཙོ་བོའི་འགན་འཁུར་འོག་དང་། ཡུལ་དེ་གའི་དབུ་ཁྲིད་དང་དད་ལྡན་མང་
ཚོགས་བཅས་མཉམ་དུ་ད་ལྟ་ཕྱིའི་གཙུག་ལག་ཁང་དང་ནང་སྐུ་གསུང་ཐུགས་རྟེན་རྣམས་གསར་བཞེངས་གནང་།
རིམ་གྱིས་སྤྲུལ་སྐུ་ཨོ་རྒྱན་ཚེ་རིང་གདན་སར་ཁྲི་གསོལ་ཞུས། ཁོང་བསམ་གཏན་དགོན་པའི་སྤྲུལ་སྐུར་ཁྲི་
གསོལ་ཞུས་པ་ནས་བསྟན་རྩ་དགེ་འདུན་གྱི་སྡེ་ཡང་ཕུན་སུམ་ཚོགས་ཙམ་བྱུང་བ་དང་། སྤྱི་ལོ་༢༠༠༩ལོར་
འབའ་རྫོང་ཁོང་མིང་གྲགས་ཆེ་བའི་མི་སྣ་དང་། དཀར་མཛེས་ཁུལ་གྱི་དབུ་ཁྲིད་ཁག་ལྷན་དུ་དཀར་མཛེས་ཁུལ་
སྐབས་བཅུ་གཉིས་པའི་ཆོས་ལུགས་མི་སྣའི་དཔྱད་མོལ་འཛིན་གྲྭར་ཞུགས་པ་ལ་ཆེད་དུ་དཔང་ཡིག་ཀྱང་ཐོབ་སྟེ་
དཀར་མཛེས་ཁུལ་ཆོས་ལུགས་ལས་དོན་ཅུས་ཀྱི་ཁོངས་སུ་ཞུགས། དེང་གི་ཆར་ཡང་དགོན་པའི་ཕྱི་ནང་ཚང་
མར་ཐུགས་འགན་བཞེས་བཞིན་པ་འདིའོ། ། །
སྐུ་གསུང་ཐུགས་རྟེན་གྱི་སྐོར། ནང་རྟེན་ཡང་གསེར་ཟངས་ལས་གྲུབ་པའི་སྟོན་པ། སྤྱན་རས་གཟིགས་ཀྱི་
༠ དགེ་འདུན་པ་རྣམས་འདུ་ཁང་ནང་བཀའ་ཆོས་ཉན་བཞིན་པ།
268 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



གསེར་སྐུ་མི་ཚད། འདམ་སྐུ་སངས་རྒྱས་ཤཱཀྱ་ཐུབ་པ་ཐོག་ཚད་ཅན། གུ་རུའི་སྐུ་འདྲ་ཐོག་ཚད་གཉིས་ཅན།
སྤྱན་རས་གཟིགས་ཕྱག་བཞི་པ་ཐོག་ཚད་གཉིས་ཅན། འོད་དཔག་མེད། མར་མེ་མཛད། རྡོ་རྗེ་སེམས་དཔའ།
མར་མི་དྭགས་གསུམ་ཐོག་ཚད་ཅན་སོགས་གསར་བཞེངས་མཛད་ཡོད། ད་དུང་བདེ་ཆེན་ཞིང་སྒྲུབ་སོགས་
ཐང་ག་བརྒྱ་ལྷག་དང་། རིན་ཆེན་གཏེར་མཛོད། མི་ཕམ་བཀའ་འབུམ། སྡེ་དགེའི་བསྟན་འགྱུར། ཆོས་སྤྱོད་
ཀྱི་ཡོ་བྱད་གདུགས་དང་རྒྱལ་མཚན། དུང་རྒྱ་གླིང་། སིལ་སྙན་རོལ་མོ་སོགས་ཀྱང་ཆ་ཚང་། བར་ཁྱམས་
དང་འདུ་ཁང་གི་ལོགས་རིས་ལ་རྒྱལ་ཆེན་རིགས་བཞི་དང་། གནས་བརྟན་བཅུ་དྲུག དཀོན་མཆོག་སྤྱི་འདུས།
གུ་རུ་མཚན་བརྒྱད། བདེ་ཆེན་ཞིང་སྒྲུབ། བསམ་པ་ལྷུན་གྲུབ། བར་ཆད་ལམ་སེལ། བཀའ་དགོངས་ཕུར་
གསུམ། སྟོན་པ་གཙོ་འཁོར་གསུམ། སྨན་བླ་བདེ་གཤེགས་བརྒྱད། རིགས་གསུམ་མགོན་པོ། མ་བཟའ་
དམ་གསུམ་སོགས་བཞུགས། ཡང་མགོན་ཁང་ནང་རྟེན་མ་མགོན་ཇག་གསུམ་སོགས་མགོན་པོ་ཚོགས་
བདག་འདམ་སྐུ་མི་ཚད་མ། གསུང་རྟེན་འབྲུག་པད་དཀར་དང་། ངག་དབང་ཀུན་དགའ་བསྟན་འཛིན་གཉིས་
ཀྱི་བརྩམས་ཆོས་མགོན་པོ་དུམ་གཅིག ཐུགས་རྟེན་ཙིཏྟའི་གནས་ཆེན་འདམ་ཆེན་རྩེ་རི་འདམ་སྐུ་མི་ཚད་མ།
མདའ་གྲི་མདུང་གསུམ་སོགས་སྤྱན་གཟིགས་སྣ་ཚོགས་ཡོད། །
སྒྲུབ་མཆོད་ཁག་གི་སྐོར། དགོན་པའི་ཆོ་ག་ཕྱག་ལེན་ཐད་སྤྱི་ཆོག་ཞག་བཞི། ཞི་ཁྲོ་བདུན་སྒྲུབ། སྤྱིའི་
སྨྱུང་གནས་བདུན་སྒྲུབ། ཚེས་བཅུ་བདུན་སྒྲུབ། བདེ་ཆེན་ཞིང་སྒྲུབ། མགོན་པོ་བདུན་ཅུ་རྩ་ལྔའི་ཆོ་ག་བདུན་
སྒྲུབ་སོགས་སྤེལ་སྲོལ་མཆིས་ལ། ད་ལྟའང་སྔར་སྲོལ་མ་ཉམས་ཙམ་མོ། །ད་ཆར་གྲྭ་པ་སུམ་ཅུ་སོ་བརྒྱད་ཙམ་
འདུས་ནས་ཆོས་སྤྱོད་ཀྱི་བྱ་བ་མཛད་བཞིན་མཆིས། དགེ་བསྐོས། དབུ་མཛད། མཆོད་དཔོན། སྤྱིའི་དོ་དམ་
འགོ་འཛིན་བཅས་ཀྱི་སྒྲིག་གཞི་ཡང་འཐུས་སྒོ་ཚང་བ་ཡིན། མ་ཟད་འདོན་རྟ་དབྱངས། ཐིག་རྡུལ་ཚོན། བཅའ་
དཀྲོལ་འབུད་རྡུང་ཡང་གང་ལ་གང་འཚམས་ཤིག་གོ །
དག དེ་དེ་གའི་དཀར་ཆག་ཅིག་གཞིར་བཟུང་ཐོག སྤྲུལ་སྐུ་ཨོ་རྒྱན་
ཚེ་རིང་གི་གསུང་རྒྱུན་མཁོ་བསྡུ་བྱས་ཏེ་བྲིས་པའོ།



39 གནས་གསར་དགོན།
བྲག་གཡབ་རྫོང་ཁོངས་སུ་གཏོགས་པའི་གནས་གསར་དགོན་འདི་ནི། ཐོག་མར་ཁམས་སྤྲུལ་སྐུ་ཕྲེང་དང་
པོ་ཀརྨ་བསྟན་འཕེལ་མཆོག་ནས་རབ་བྱུང་བཅུ་པའི་ནང་ཙམ་དུ་ཕྱག་བཏབ་པ་ཞིག་ཡིན་ཅིང་། དེ་ཡང་རྗེ་ཀརྨ་
བསྟན་འཕེལ་མཆོག་ནི་མེ་མོ་ཡོས་ལོར་གནས་གསར་སྒོའི་མཆོད་རྟེན་རྩར་གནས་ཁང་ཅོག་པུ་བརྟེན་པའི་རྒྱང་
ཙམ་དུ་བཞུགས་ཏེ། ངེད་ཚོས་ད་ལམ་འདི་ནས་རི་ཁྲོད་འགྲིམས་པའི་བྱ་བཏང་གི་རྟེན་འབྲེལ་བསྒྲིགས་པ་ཡིན་
གསུངས། རས་གཟན་དང་མཁར་བ་བསྣམས་ནས་ཉིན་རེ་བཞིན་དེ་སྐོར་གྱི་ཕུག་པ་བྲག་སྟེང་རྣམས་སུ་ཕེབས་
ནས་ཆོས་ཀྱི་མགུར་མ་སོགས་ཐུགས་སྤྲོ་ཉམས་ཀྱིས་བཞུགས། གནས་གསར་འདི་གྲགས་ཆེ་བས་མཇལ་དུ་
འགྲོ་གསུངས། ཚོགས་འཁོར་གྱི་ཡོ་བྱད་བཟང་པོ་དང་བཅས་དཔོན་སློབ་བཅུ་ཕྲག་གསུམ་དང་བཅས་པ་ལྷན་
དུ་བྱོན། མཁའ་འགྲོའི་ཚོགས་ཁང་དུ་བཞུགས་གཏན་མཛད། གནས་ཁང་ཡོངས་རྫོང་གི་ཕོ་བྲང་དུ་ཕེབས།
ཚོགས་ཀྱི་འཁོར་ལོ་དང་གསོལ་འདེབས་སྨོན་ལམ་མཛད་ནས་མཁའ་འགྲོའི་ཚོགས་ཁང་དུ་བཞུགས། ཆོས་
བྲོ་མགུར་མ་གནས་ཀྱི་ཡོན་ཏན་ལ་བསྔགས་པ་སོགས་གནང་ནས་ཅོག་པུར་ཕེབས། གནས་ཡ་མཚན་ཅན་
དུ་འདུག་ཀྱང་ད་དུང་གནས་སྐོར་བྱེད་པ་སྔས་འདུག་རི་སྐོར་བྱས་ན་ཚོགས་བསགས་སྒྲིབ་སྦྱོང་གིས་བསོད་
ནམས་འཕེལ་བར་འདུག་གསུངས། དེ་ནས་བཟུང་གྲྭ་ཚང་རྟོགས་ལྡན་གྱི་འདུས་པ་སོགས་ཆོས་དོན་གཉེར་བ་
རྣམས་ཀྱི་བཞུགས་གནས་མཛད། མདོར་ན་རིའི་སུལ་དང་། བྲག་གི་སྐྱིབས། ས་ཕུག་བས་མཐའ་རྣམས་སུ་
ཚེ་བློས་བཏང་གི་གྲུབ་པའི་རྒྱལ་མཚན་འཛིན་བཞིན་སྐམ་ཆགས་ཀྱི་འདོད་ཡོན་ལ་ཨ་མི་འཐས་པ་རྣམས་ཁེངས་
པ་ལྟ་བུར་བཞུགས་པའི་ཚུལ་ཡང་། རྣམ་ཐར་བསྟོད་པ་ལས། ཁམས་དབུས་རྒྱ་འཇང་ལ་སོགས་ལས་ཅན་གྱི།།
སློབ་མའི་ཚོགས་འདུས་ཡོན་ཏན་བཅུ་གཉིས་སྦྱངས། །གཅིག་ཆོག་རྒྱལ་ས་ཟིན་པ་ཤ་སྟག་པ། །བྱིན་རླབས་
གོང་བུ་ཁྱོད་ལ་གསོལ་བ་འདེབས། །ཞེས་སོ། །
འདི་རབ་བྱུང་བཅུ་གཅིག་པའི་མེ་ཡོས་ནས་བཟུང་བསིལ་ཁང་རྩེར་ལོ་གསུམ་བཅད་རྒྱ་མཛད་དེ་བཞུགས་
པའི་ཚུལ་ཡང་རྣམ་ཐར་བསྟོད་པ་ལས། མི་ཤིག་རྡོ་རྗེའི་རྫོང་དུ་ལོ་གསུམ་ལ། །བཅད་རྒྱ་དམ་པོའི་ཚུལ་མཛད་
བླ་མ་དང་། །རང་སེམས་དབྱེར་མེད་ཆུ་བོའི་རྒྱུན་བསྒོམས་ཚེ། །སྣང་མིན་སྣང་ཟད་དུས་གསུམ་དུས་མེད་
གཟིགས། །རིགས་གསུམ་མངོན་བགྱིས་ཁྱོད་ལ་གསོལ་བ་འདེབས། །དྲག་པོའི་རྩལ་དང་སེང་གེའི་གདོང་པ་
ཅན། །ཡེ་ཤེས་མགོན་པོ་དུད་གསོལ་ལྷ་མོ་སོགས། །ཡང་ཡང་ཞལ་གཟིགས་འཕྲིན་ལས་ཐོགས་མེད་བསྒྲུབས། །
ལྷ་ཡི་ལྷར་གྱུར་ཁྱོད་ལ་གསོལ་བ་འདེབས། །ཞེས་དང་། གཞན་རིས་མེད་སྤྱིའི་བསྟན་ལ་བྱ་བ་མཛད་ཚུལ་
ཡང་། བྱམས་མདུན་རྟེན་བརྟེན་པར་བཅས་ཕྱི་ནང་ཉམས་གསོ་སོགས་ཞབས་ཏོག་རྒྱ་ཆེར་བསྒྲུབས་པ་དང་།
270 ཁམས་དང་ནག་ཆུ་ཁུལ་གྱི་དགོན་སྡེའི་སྐོར་ང



བྱམས་མདུན་དགོན་གསར་སྟེང་ངམ་བྱམས་པ་ཆོས་འཁོར་གླིང་དུ་བཏབ་པའི་དགོན་པ་རྟེན་བརྟེན་པ་གསར་
བཞེངས་མཛད་དེ། སློབ་ལྡན་གྱི་གྲྭ་ཚང་གསར་འཛུགས་དང་འབྲེལ་རིས་བཅད་མ་ཡིན་པའི་བསྟན་པ་སྤྱི་ཆོས་
ཁོ་ན། སློབ་གཉེར་རྒྱུན་འཛུགས་དང་སློབ་དཔོན་བསྐོ་བ་རང་དང་གཞན་གྱི་བསྟན་པ་རིས་མེད་འཕེལ་རྒྱས་རྒྱ་
ཆེར་འགྲོ་བའི་འཕྲིན་ལས་ཟབ་མོས་རྗེས་སུ་བསྐྱངས། མདོར་ན་རིས་མེད་ཀྱི་བསྟན་ལ་བྱ་བ་རྒྱ་ཆེར་གནང་བ་
དང༌། རིས་མེད་ཀྱི་མཆོག་དམན་བར་མའི་སེམས་ཅན་ཀུན་ལ་ཕྲལ་དང་ཡུན་དུ་བདེ་ལེགས་འབྱུང་བའི་ཐབས་
གང་འཚམས་པ་དེ་ལྟར་བརྩོན་པ་ཆེན་པོས་བསྒྲུབས་པ་སོགས་དོན་གཉིས་ཀྱི་མཛད་པ་འཕྲིན་ལས་མཐར་ཕྱིན་
ནས་གདུལ་བྱ་རྟག་འཛིན་ཅན་རྣམས་བྱང་ཆུབ་ཀྱི་ལམ་ལ་བསྐུལ་བའི་ཕྱིར། རབ་བྱུང་བཅུ་གཅིག་པའི་མེ་གླང་
བོད་ཟླ་བཞི་པའི་ཚེས་གཅིག་ཉིན། ཆོས་ཐམས་ཅད་གནས་ལུགས་སྐྱེ་འགག་མེད་པ་ཆོས་ཀྱི་དབྱིངས་མཉམ་པ་
ཆེན་པོའི་ངང་དུ་ཞི་བར་གཤེགས་པའི་ཚུལ་བསྟན་ཏོ། ། དེ་ལྟར་ན་རྗེ་ཉིད་དགུང་གྲངས་ལྔ་བཅུ་ང་བདུན་སྐབས་
ཤིང་གླང་སྟེ་སྤྱི་ལོ་༡༦༢༥ལོར་སྐུ་མྱ་ངན་ལས་འདས་པ་དང་། མེ་གླང་ཡན་ལོ་ངོ་བཅུ་གསུམ་རིང་གདན་ས་
ཕྱག་འདེབས་རྒྱུ་སོགས་འཕྲིན་ལས་སྐྱོང་བའི་ལོ་རྒྱུས་ཐོར་བུ་རྣམས་ཕྱོགས་བསྒྲིགས་བྱས་པ་ཙམ་དུ་ཟད་ལ།
གཞན་རྣམ་ཐར་ཞལ་གསུང་མ་གཙོ་བོར་བྱས་པ་ལས་སྒྲོ་བཏགས་དང་འཁྱོག་བརྗོད་སོགས་ཀྱིས་མ་བསླད་པ་
ཡིན་ལུགས་རང་བཞིན་བརྗོད་པའི་རྒྱན་གྱི་རྗེས་སུ་འགྲོ་བ་ལས་རྟོགས་དགོས་སོ། །
ཁམས་པ་སྒར་དགོན་གྱི་དཀར་ཆག་ཅིག་གཞིར་བཟུང་ཐུང་དུ་གོ་བདེའི་ཚུལ་
དུ་མཁོ་བསྡུ་བྱབ་དེ་སྤྱི་ལོ་༢༠༠༨ལོའི་ཟླ་པའི་ཚེས་༣༠ཉིན་བྲིས།



40 ཀརྨ་དགོན།
ཀརྨ་དགོན་འདི་ནི་བྲག་གཡབ་རྫོང་འཁོར་ར་ཤང་ཁོངས་སུ་གཏོགས་ཤིང་། ཐོག་མར་མདོ་ཁམས་པ་ཀརྨ་
བརྟན་འཕེལ་གྱིས་ཕྱག་བཏབ་པར་བརྟེན་མཚན་ཡང་ཀརྨ་དགོན་ཞེས་ཐོགས་པར་གྲགས། དེ་ཡང་ལྷ་རྩེ་པ་ངག་
དབང་བཟང་པོའི་དངོས་སློབ་ཕུལ་དུ་བྱུང་བ་གསུམ་གྱི་ཡ་གྱལ་མདོ་ཁམས་པ་ཀརྨ་བསྟན་འཕེལ་དེ་ཉིད་གནས་
གསར་དགོན་ནས་འདི་ཕྱོགས་སུ་བྱོན་སྐབས་ལམ་བར་དུ་སྐུ་ངལ་གསོ་བཞིན་བཞུགས་པ་ན། དཔལ་ལས་ཀྱི་
མགོན་པོའི་སྤྲུལ་པ་བྱ་རོག་ཅིག་གིས་བླ་མའི་དབུ་ཞྭ་འཁུར་ཏེ་ད་ལྟ་ཀརྨ་དགོན་ཆགས་ཡུལ་གྱི་གནས་འདིར་
བཞག བླ་མའི་ཐུགས་དགོངས་ལ་མགོན་པོའི་ལུང་བསྟན་དུ་མཁྱེན། བླ་སློབ་རྣམས་ཀྱང་རྗེས་སུ་བྱོན་ཏེ།
དབུ་ཞྭ་འཇོག་ཡུལ་གྱི་གནས་དེར་བཞུགས། དེའི་ནུབ་མོ་བླ་མའི་གཟིམས་ལམ་དུ་བཀྲ་ཤིས་པའི་རྟེན་འབྲེལ་
མང་པོ་བྱུང་བར་བརྟེན་གནས་དེར་དགོན་པ་ཞིག་བཞེངས་དགོས་སྙམ་པ་ཐུགས་ལ་འཁྲུངས་པའི་སྐབས་དེར་གླ་
བ་དཀར་མོ་ཞིག་གིས་བླ་མར་ཕྱག་ལན་གསུམ་ཕུལ་ཏེ་གནས་རི་དེའི་རྒྱབ་ཏུ་ཐིམ་པ་སོགས་ཀྱི་ལོ་རྒྱུས་ལྡན།
རིམ་བཞིན་ཁམས་པ་སྒར་ནས་བླ་ཚབ་ཚད་ལྡན་རེ་བྱོན་སྲོལ་ཡོད། དེང་སྐབས་དགེ་འདུན་བཅུ་གྲངས་ཀྱིས་
གདན་ས་འཛིན་བཞིན་པའི་གོ་ཐོས་ཙམ་བཅས་སོ། །
སྔར་ཀ རྨ་དག ན་ པའི་ཉེ་འཁོར་དུ་འཚར་ལོངས་བྱུང་བའི་རྒད་པོ་བསྟན་དར་གྱི་
ངག་རྒྱུན་ལྟར་སྤྱི་ལོ་༢༠༡༣ ལོའི་བ དེ་ཟླ་ ༡ཚེས་༡༥ ཉིན་བྲིས།
272 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



41
ཚོགས་བརྒྱ་དགོན།
བྲག་གཡབ་རྫོང་མཁའ་ཐོག་ཤང་ཁོངས་སུ་ཆགས་པའི་འབྲུག་ཚོགས་བརྒྱ་དགོན་ནི། ཐོག་མར་མདོ་
ཁམས་པ་ཀརྨ་བསྟན་འཕེལ་གྱིས་ཕྱག་བཏབ་པར་གྲགས། རྗེས་སུ་ཁོང་གི་སློབ་མ་རྒྱ་མཚོ་སྣ་ལྔའི་ཡ་གྱལ་
འཕྲིན་ལས་རྒྱ་མཚོ་གདན་སར་བསྐོས། སྐབས་དེར་གྲྭ་བཙུན་སུམ་ཅུ་ལྷག་འདུས་ཏེ་གཙོ་བོ་སྒྲུབ་པ་ཉམས་
ལེན་མཛད། རིམ་བཞིན་སྐུ་ཕྲེང་བདུན་པ་འཕྲིན་ལས་རྒྱ་མཚོ་བར་བྱོན་ཀྱང་རེ་རེའི་མཚན་དང་འཁྲུངས་ཡུལ་
སོགས་མི་གསལ། སྐུ་ཕྲེང་བདུན་པ་འཕྲིན་ལས་རྒྱ་མཚོ་མཆོག་སྤྱི་ལོ་༡༩༤༩ཙམ་དུ་དགོངས་པ་རྫོགས་ཏེ་ད་
ལྟ་ཡང་སྲིད་ངོས་འཛིན་བྱུང་མེད། གང་ལྟར་བླ་མ་སྐུ་ཕྲེང་རིམ་བྱོན་རྣམ་པས་གདན་ས་བསྐྱངས་ཏེ་རིག་གནས་
གསར་བརྗེའི་སྔོན་ཙམ་བར་མིང་དོན་མཚུངས་པའི་འབྲུག་པ་བཀའ་བརྒྱུད་ཀྱི་དགོན་སྡེ་ཞིག་ཡིན་འདུག་ཀྱང་
དུས་ཟིང་སྐབས་དགོན་སྡེ་གཞན་ལྟར་མིང་གི་ལྷག་མ་ཙམ་དུ་གྱུར། སྤྱི་ལོ་༡༩༨༦ཡས་མས་ཙམ་དུ་སླར་ཡང་
དགོན་དེ་གའི་བླ་རྒན་བློ་གྲོས་མཆོག་ནས་ཐོག་མཐའ་བར་གསུམ་དུ་གཙོ་འགན་བཞེས་ཏེ་སླར་གསོ་མཛད་ཡོད།
ད་ལྟ་དགོན་དེར་གྲྭ་པ་དང་བཙུན་མ་ཁྱོན་བསྡོམས་བཞི་བཅུ་རྩ་གྲངས་ཡོད་པ་མ་ཟད། མཁན་བཟོད་པ་ལགས་
ནས་ཐུགས་འགན་བཞེས་ཏེ་དགོན་པའི་ཕྱི་ནང་ཀུན་ཡར་རྒྱས་འགྲོ་བཞིན་ཡོད་པའི་གོ་ཐོས་ཙམ་བཅས་སོ། །
དག དེའི་སྡེ་པ་རྒད་པོ་རྟ་མགྲིན་དབང་ཕྱུག་གི་ངག་རྒྱུན་ལྟར་སྤྱི་ལོ་༢༠༠༧ལོའི་ཟླ་བའི་ཚེས་༣ ཉིན་བྲིས།
རྐྱེན་དབང་གིས་དག ནོ་པ་རང་དུ་འགྲོ་ཐུབ་མ་སོང་།
འགལ་



42
སེང་གེ་གནམ་རྫོང་དགོན།
ཟི་ཁྲོན་ཞིང་ཆེན་དཀར་མཛེས་ས་ཁུལ་སེར་ཤུལ་རྫོང་ལོ་ཆུང་གྲོང་ཚོའི་ཁུལ་གྱི་སེང་གེ་གནམ་རྫོང་དགོན་
འདི་ཆགས་པའི་གནས་འདིར་ཐོག་མར་སྒྲོལ་མ་ལྷ་ཁང་ཞེས་བཀའ་གདམས་པའི་ལྷ་ཁང་ཞིག་ཆགས་ཡོད།
རིམ་བཞིན་འབྲུག་པ་བཀའ་བརྒྱུད་པའི་དགོན་སྡེ་ཞིག་ཏུ་གྱུར། འོན་ཀྱང་སྟབས་མ་ལེགས་པའི་དབང་གིས་ས་
ཁུལ་དེར་ས་ཡོམ་བྱུང་སྟེ། དགོན་སྡེ་དེ་ཡང་མིང་གི་ལྷག་མ་ཙམ་དུ་སོང་བ་མ་ཟད་ད་བར་ས་སྟོང་དུ་ལུས་ཡོད།
སྤྱི་ལོ༡༩༩༠ལོར་མཁའ་མགོ་དགོན་པའི་བླ་མ་འགྲོ་འདུལ་ཐུགས་རྗེ་འོད་ཟེར་ནས་གནས་དེར་འབྲུག་པ་བཀའ་
བརྒྱུད་པའི་དགོན་སྡེ་ཞིག་གསར་བཞེངས་མཛད་དེ་མཚན་ཡང་སེང་གེ་གནམ་རྫོང་ཞེས་གསོལ། དེང་སྐབས་
དགོན་དེར་བཙུན་མ་སུམ་ཅུ་རྩ་གྲངས་འཚོགས་ཏེ་སྤྱིར་རྒྱལ་བའི་བསྟན་པ་དང་། ཡང་སྒོས་དོན་བརྒྱུད་དཔལ་
ལྡན་འབྲུག་པའི་བསྟན་པ་མ་ཉམས་གོང་སྤེལ་དང་། ཉམས་པ་སླར་གསོ་བཅས་མཛད་བཞིན་ཡོད་པ་བཅས་སོ།།
རླམ་འགྲོ་འདུལ་ཐུགས་རྗེ་དེ་གསལ་གྱི་གསུང་རྒྱུན་ལྟར་སྤྱི་ལོ་༢༠༠༧ལོའི་ཟླ་༠པའི་ཚེས་བཉིན་བྲིས།
274 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



整 275



༢ ག ་ཚ་ཁུལ་གྱི་དག དེ་དེའི་སྐོར།



43
ཐོས་བསམ་བྱང་ཆུབ་གླིང་དགོན།
དུས་གསུམ་རྒྱལ་བའི་འཕྲིན་ལས་རྒྱས་མཛད་པའི། །
རྒྱལ་བསྟན་ཐོས་བསམ་བཤད་སྒྲུབ་ནམ་མཁའི་ནོར། །
གདུལ་བྱའི་བློ་ངོར་ཆོས་ཀྱི་འོད་ཟེར་སྟོང་། །
མི་ནུབ་སྤྲོ་མཛད་ཉི་མས་དགེ་ལེགས་སྩོལ། ། །
འདིར་མཉམ་མེད་བུ་རམ་ཤིང་པའི་ལུང་རྟོགས་ཀྱི་བསྟན་པ་རིན་པོ་ཆེ་དར་ཞིང་རྒྱས་པར་བྱེད་པའི་བསྟི་
གནས་དམ་པ་ཐོས་བསམ་བྱང་ཆུབ་གླིང་ཞེས་མིང་དོན་གཉིས་མཚུངས་ཀྱི་ཆོས་སྡེ་དེ་ཉིད་ཀྱི་བྱུང་བ་བརྗོད་
པ་ལ་ལེ་ཚན་བདུན་དུ་དབྱེ་བར། ཡུལ་གྱི་ཆགས་ཚུལ་རགས་ཙམ་བརྗོད་ཅིང་ལོ་རྒྱུས་ཆེ་ལོང་དང་བསྐྱར་
བཞེངས་ཐེངས་དང་པོ་ཇི་ལྟར་བྱས་པའི་སྐོར། དགོན་བདག་ཁམས་སྤྲུལ་སྐུ་ཀརྨ་སྦྱིན་པ་བསྟན་དར་ཀྱི་རྣམ་ཐར་
རགས་ཙམ་བརྗོད་པ། ཁམས་སྤྲུལ་ཡང་སྲིད་ངོས་འཛིན་ཞུས་ཚུལ། གནའ་དུས་ཀྱི་དགོན་པའི་ཕྱག་ལེན་དང་
རྟེན་དང་བརྟེན་པའི་དཀར་ཆག་མདོ་ཙམ་བརྗོད་པ། དགོན་པ་ཐེངས་གཉིས་པ་བསྐྱར་གསོའི་བྱ་རིམ། ད་ཡོད་
རྟེན་གསུམ་གྱི་དཀར་ཆག ད་ལྟ་དགོན་པར་ཐོས་བསམ་ཇི་ལྟར་བྱ་ཚུལ་དང་བཅས་པ་འཆད་པར་བྱའོ། ། །
278 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



༈ དང་པོ། ཐོས་བསམ་བྱང་ཆུབ་གླིང་ངམ་མཚན་གཞན་བྲག་ནག་དགོན་གླང་རོང་བྱང་ཆུབ་གླིང་སོགས་
མཚན་གྱི་རྣམ་གྲངས་སོ། །སྔར་བྱང་རིགས་སྡེ་བཞི་རུ་གྲགས་པའི་གསང་གཞུང་ཤོག་དྲུག་གི་ནང་གསེས་སོ་
དྲུག་བྱེས་ཞེས་༼ དེང་སང་ནག་ཆུ་རྫོང་སྟག་གསར་ཤང་གི་ཁོངས། ༽ནག་ཆུ་གྲོང་རྡལ་ནས་ཤར་ལྷོའི་མཚམས་
སུ་འཁོར་ལམ་བརྒྱུད་སྤྱི་ལེ་ལྔ་བཅུ་ཙམ་གྱི་སར་འབྲི་གུང་པ་པདྨ་བསྟན་འཛིན་སོགས་སྐྱེས་ཆེན་རྣམས་ཀྱིས་
ས་བཅུའི་དབང་པོར་ཞལ་གྱིས་བཞེས་པའི་སྲིད་ན་ཆེ་བའི་ཡུལ་ལྷ་ཀོང་གྲྭ་པ་གྲྭ་མ་ཡབ་ཡུམ་གཉིས་ཀྱི་གནས་
ཡུལ་གུ་རུའི་ལུང་ཟིན་སྦས་གནས་དང་མཁའ་འགྲོ་ཡེ་ཤེས་མཚོ་རྒྱལ་གྱི་སྒྲུབ་གནས་བྱང་ཕྱོགས་སྐྱིད་ཀྱི་གྲོ་མ་
ལུང་ཞེས་གནས་ས་ཁྱད་དུ་འཕགས་པའི་ཡུལ་རི་བོ་གླང་ཆེན་ཆུ་འཐུང་བ་འདྲ་བའི་གྲོད་པའི་སྟེང་དུ་ཆགས་ཡོད།
དགོན་འདི་ཐོག་མའི་ཆགས་ཡུལ་ནི་བྲག་ནག་ཕུའི་གླང་རོང་ནང་དུ་ཡིན་པས་བྲག་ནག་དགོན་ནམ་གླང་རོང་བྱང་
ཆུབ་གླིང་ཞེས་ཞུ། རབ་བྱུང་གཉིས་པའི་མེ་མོ་ཡོས་སྤྱི་ལོ་༡༠༢༧ལོར་བླ་མ་པདྨ་རང་གྲོལ་གྱིས་ཕྱག་བཏབ།
ཕྱིས་འགྲོ་མགོན་ཀུན་ལེགས་འབབ་རོང་དུ་ཕེབས་སྐབས་གནོད་སྦྱིན་གངས་བཟང་གིས་འདིར་གདན་དྲངས།
གླང་རོང་གི་ཀླུ་བཙན་ལ་བཀའ་བསྒོ་དམ་བཞག་མཛད་པ་དང་གསོལ་མཆོད་ཀྱང་གསུངས། དགེ་སློང་བརྒྱ་
ཙམ་ལ་ཕྱག་ཆེན་གདམས་པ་གནང་། དགོན་པ་ཞིག་ཤུལ་ད་ལྟའང་མཇལ་རྒྱུ་ཡོད་པ་གཞིས་རྒྱ་མ་ཆུང་ཙམ་
ཡོད་པ་ཆུ་སྤར་དུ་བླངས་པ་ལས་མཁྱེན་ནུས། འདི་དང་ཐག་ཉེ་སར་བོན་རི་ཞེས་པ་ཞིག་ཡོད་པར་བོན་དགོན་
གཡུང་དྲུང་གླིང་དུ་གྲགས། ཐང་ནག་བླ་མ་ཞེས་མངོན་ཤེས་མངའ་བ་ཞིག་གིས་ཕྱག་བཏབ། ད་བར་ལོ་དགུ་
བརྒྱར་ཉེ་བ་སོང་། རྟེན་གཙོ་སྲིད་རྒྱལ་མགོན་ཁང་དང་གཞན་ཡང་སྐུ་གསུང་ཐུགས་རྟེན་གང་འཚམས་ཡོད་
པར་གྲགས། རབ་བྱུང་བཞི་པའི་ལྕགས་བྱི་སྤྱི་ལོ་༡༢༤༠ལོ་སོག་དམག་དོར་རྟ་ནག་པོས་བྱང་རྒྱུད་ནས་དགོན་
གནས་མང་པོ་གཏོར་གྱིན་སྐྱོད་སྐབས་སུ་དགོན་འདི་དང་གླང་རོང་བྱང་ཆུབ་གླིང་གཉིས་ཀ་རྩ་གཏོར་བཏང་།
གླང་རོང་ཀླུ་བཙན་ཁྲོས་ནས་སྲོག་དམག་ལ་ཀླུ་ནད་བྱུང་བར་གྲགས། དགོན་འདི་ཉམས་གསོ་ཐེངས་དང་པོ་
ཞུས་ཚུལ་ནི། ཕལ་ཆེར་དུས་རབས་བཅོ་བརྒྱད་པའི་ནང་ཙམ་ལ་གླང་རོང་བྱང་ཆུབ་གླིང་ཀུན་མཁྱེན་བླ་མ་ཞེས་
པས་ད་ལྟའི་གནས་ཡུལ་འདིར་སྤོ་རྒྱུའི་འགོ་བཙུགས། གང་ལྟར་སྔར་ནས་སོ་དྲུག་འདིར་སྔགས་པ་རྒྱུན་མ་ཆད་
པ་བྱུང་ཡོད་འདུག་པ་ནི་སྟག་ལུང་ཆོས་འབྱུང་ངོ་མཚར་རྒྱ་མཚོའི་ནང་དུ་སྟག་ལུང་བླ་མ་བཀྲ་ཤིས་ཆོས་ཀྱི་ཉི་
མ་མཇལ་བར་སོ་དྲུག་སྔགས་པ་བྱུང་ཚུལ་གསལ་ཡོད། དེར་རིམ་བཞིན་སྔགས་པ་འགས་ཚེས་བཅུ་དང་སྨྱུང་
གནས་བཙུགས་ཤིང་ཐེབས་རྩ་བཞག་པ་སོགས་བྱས། རིམ་པས་འདུ་ཁང་ཀ་བ་བཞི་ཅན་ཞིག་ཀྱང་བཞེངས།
སེ་རའི་མིན་ནམ་སྙམ་པའི་འབུལ་སྡུད་པས་སྣར་ཐང་སྤར་གཞིའི་རྒྱལ་བའི་བཀའ་འགྱུར་རིན་པོ་ཆེ་ཤིན་ཏུ་སྤུས་
ལེགས་གླེགས་ཤིང་ན་བཟའ་དང་བཅས་པ་ཕུལ། རྗེས་སུ་དཀར་ནོར་དགེ་སློང་ཞེས་པ་ཞིག་གིས་བསྐྱངས། ལོ་
ལྟར་བཀའ་འགྱུར་དག་འདོན་ཚར་རེ་སྨྱུང་གནས་ཆ་བརྒྱད་བཞུགས་ཀྱི་ཡོད་པས་ཚེས་བཅུ་རི་ཁྲོད་ཀྱང་ཟེར་གྱི་



ཡོད། དུས་རབས་ཉི་ཤུ་པའི་དུས་འགོ་ཙམ་ལ་ཁམས་སྤྲུལ་གོང་མ་ཡུལ་འདིར་བྱོན་པར་གདའོ། །
༈ གཉིས་པ། ཁམས་སྤྲུལ་གོང་མ་ཀརྨ་སྦྱིན་པ་དར་རྒྱས་ཀྱི་རྣམ་ཐར་ཆེ་ལོང་ཙམ་འཆད་པ་ལ། དམ་པ་
དེ་ཉིད་ཀྱི་འཁྲུངས་ཡུལ་ནི་བོད་ཆོལ་ཁ་གསུམ་དུ་གྲགས་པའི་མདོ་སྨད་མི་ཡི་ཆོལ་ཁའི་ཁོངས་སུ་གཏོགས་པའི་
ས་སྐྱོང་སྡེ་དགེའི་མངའ་ཁོངས་འབྲི་ཟླ་ཟལ་མོའི་སྒང་དུ་ཆགས་པ་དཔལ་ལྡན་འབྲུག་པ་བཀའ་བརྒྱུད་པའི་རིང་
ལུགས་འཛིན་པའི་གདན་ས་ཆེན་པོ་འཛི་སྒར་གྱི་ཉེ་ཞོལ་དུ་འབྲོག་པ་འབྱོར་དམན་ཞིག་གི་ཁྱིམ་དུ་རབ་བྱུང་བཅོ་
ལྔ་པའི་མེ་མོ་ཕག་སྤྱི་ལོ་༡༨༨༧ལོར་འཁྲུངས་འཛི་གར་སྤྲེལ་སྤྲུལ་གྱི་སྐུ་སྐྱེར་ངོས་བཟུང་ཞིང་ཁྲི་འདོན་ཞུས།
མཚན་ལ་ཀརྨ་སྦྱིན་པ་དར་རྒྱས་ཞེས་གསོལ། སྤྲེལ་སྤྲུལ་འདི་ཀཿ ཐོག་རིག་འཛིན་ཆེན་པོ་ཚེ་དབང་ནོར་བུའི་
སྐུ་ཕྲེང་དུ་ངོས་བཟུང་ནས་འཛི་སྒར་ནས་བདག་པོ་བྱས། ཁོང་གཉིས་སྤྲེལ་སྤྲུལ་སྐུ་ཕྲེང་གསུམ་པ་ཡིན་ཚོད་
རེད། ཀཿཐོག་སྒེ་རྩེ་གསུམ་པ་འགྱུར་མེད་བསྟན་པ་རྣམ་རྒྱལ་རབ་བྱུང་བཅོ་ལྔའི་ལྕགས་ཁྱི་༡༩༡༠ལོར་འཁྲུངས།
འཛི་སྒར་ཀོང་སྤྲུལ་དང་ལྷན་དུ་རྫོགས་ཆེན་ཤྲཱི་སིང་ལ་ཕེབས་ནས་མཁན་པོ་གཞན་དགའི་ཞབས་ལ་གཏུགས།
དཔལ་སྤུངས་སི་ཏུ་པདྨ་དབང་མཆོག་རྒྱལ་པོའི་ཞབས་ལ་གཏུགས་ནས་རྩ་བའི་བླ་མར་བསྟེན། གཞན་བླ་མ་
མང་དུ་བསྟེན་ངེས་ཀྱང་གསལ་བར་མ་ཤེས། དགུང་ལོ་ཉི་ཤུ་ཙམ་ནས་འཛི་སྒར་མཆོག་སྤྲུལ་༼འཛི་སྒུར་ཞེས་
ཞུ་བ་༽དང་ལྷན་དུ་འབྲུག་གསང་སྔགས་ཆོས་གླིང་དུ་ཕེབས། འབྲུག་ཐམས་ཅད་མཁྱེན་པ་མཇལ། ཆོས་ཀྱི་
བགྲོ་གླེང་མང་དུ་མཛད་པར་འབྲུག་ཐམས་ཅད་མཁྱེན་པ་ཐུགས་ཤིན་ཏུ་མཉེས་ནས་གཟིགས་སྐྱོང་ཆེན་པོ་མཛད་
པར་ལྟར་སྣང་དུ་མཆོག་སྤྲུལ་ཐུགས་ལ་མ་བབ་པའི་ཚུལ་མཛད་ནས་འཛི་སྒར་དུ་ཕྱིར་ཕེབས་མི་ཆོག་གསུངས་
ཟེར་སྲོལ་སྣང་ཡང་བདེན་ནམ་སྙམ། དེ་ནས་དཀོན་མཆོག་ཡན་ལག་དང་གསེར་དགའ་ཞེས་པ་ཁྲིད་ནས་
གནས་སྐོར་ལ་ཕེབས། རྗེས་སུ་ཞབས་ཕྱི་རྣམས་ཁམས་ལ་ཕྱིར་སློག་མཛད་དེ་ཁོང་གཅིག་པུར་འཕགས་ཡུལ་
དང༌། བལ་ཡུལ་ཕྱོགས་སུ་ཕེབས། གནས་ཕལ་མོ་ཆེ་བསྐོ་བར་མཛད། ཚུར་ལམ་འབྲུག་ཡུལ་དང་སྤ་གྲོ་སྟག་
ཚང་ལ་ཕེབས་དུས་གཡང་ས་འགྲོ་ལམ་མེད་པ་ཞིག་ཏུ་ཚུད་པར་མི་ཞིག་གིས་སྐས་རིང་ཁྱེར་ནས་བསུས། དེ་
ནས་མི་སྣང་བར་གྱུར། དེའི་ནུབ་མོ་གཟིམ་ལམ་དུ་མི་ཞིག་གིས་དེ་རིང་ཁྱོད་འཕྲང་ལས་སྒྲོལ་མཁན་དེ་ང་ཡིན་
ཟེར། སྤ་གྲོ་སྟག་ཚང་ལ་གནས་འབྲེལ་ཉིན་བདུན་ཙམ་བཞུགས་པའི་དགོང་མོ་ཞིག་གཟིམ་ལམ་དུ་ཟངས་མདོག་
དཔལ་རིར་ཨོ་རྒྱན་ཆེན་པོ་རྗེ་འབངས་ཉེར་ལྔ་དང་བཅས་པ་མཇལ་ཞིང་ལུང་བསྟན་པར་ཁྱོད་ནམ་སྙིང་གི་ཕྲིན་
ལས་ཀྱི་སྤྲུལ་པ་འབུམ་ཐེར་བྱོན་པའི་ཡ་གྱལ་ཞིག་ཡིན་གསུངས། རྗེ་ཡི་ཐུགས་ལ་ད་ང་འདིར་སྡོད་དགོས་མིན་
ནམ་འཆར་ཚེ། ཨོ་རྒྱན་ཆེན་པོ་སྐུ་མདོག་དཀར་ལ་དམར་བའི་མདངས་ལྡན་ཞིག་ནས་རེ་ཞིག་བོད་ལ་ཕྱིར་
ལོག་བྱོས་གསུངས། ཞེས་གསུངས་ཚུལ་གོང་མའི་སློབ་བུ་དབང་ཆེན་སྟོབས་རྒྱས་ད་ལྟ་སུའེ་ཙེར་ལན་ཌི་ལ་
ཡོད་པར་ཤོད་རྒྱུ་འདུག གནས་སྐོར་གྱི་ལམ་ཡིག་ཅིག་མཛད་ཡོད་པ་ཡེ་ཤེས་དགེ་འདུན་དང་དྲི་མེད་འོད་ཟེར་
280 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



སོགས་ནས་མཇལ་མྱོང་བས་དེའི་ནང་དུ་གནས་ཆེན་རྣམས་སུ་བྱོན་སྐབས་གུ་རུ་མཚན་བརྒྱད་དང་རྗེ་འབངས་
ཉེར་ལྔ། ཡང་སྒོས་ནམ་མཁའི་སྙིང་པོ་ཐེངས་མང་མཇལ་ཚུལ་བཀོད་ཅིང་། ཟངས་མདོག་དཔལ་རིར་སོང་བའི་
ལོ་རྒྱུས་གནས་སྐབས་འདིར་མི་འབྲི་ཞེས་གསུངས་ཡོད་འདུག་པས་གྲུབ་པ་ཐོབ་པ་ཞིག་ཡིན་ངེས་པ་གདོན་མི་
ཟའོ། །
དེ་ནས་བོད་དུ་ཕྱིར་ཕེབས། བྱང་ཁུལ་དུ་གྲོ་མ་ལུང་ཞེས་པ་རྩད་གཅོད་ཀྱིན་ཕེབས་ནས་ཆེ་འབུམ་ནང་དུ་
འབྱོར། གཡུ་རོག་ལ་རྩར་དགོང་མོ་གཅིག་བཞུགས་པའི་གཟིམ་ལམ་ལ། མི་དཀར་རྟ་དཀར་ཞིག་གིས་ཁྱེད་
སང་ཉིན་ལ་འདི་བརྒྱབ་ནས་ཕེབས་དགོས་ཞེས་ཞུས། དེ་ལྟར་བྱོན་པས་ལུང་བསྟན་དང་ཏག་ཏག་འབྱོར་འདུག
དེ་ནས་གླང་རོང་བྱང་ཆུབ་གླིང་ངམ་ཚེས་བཅུ་རི་ཁྲོད་དུ་ཕེབས། ཡེ་ཤེས་དགེ་འདུན་གྱིས་མཇལ་སྐབས་དགུང་
ལོ་ཉི་ཤུ་ལྷག་ཙམ་ལས་ཟིན་མི་འདུག་ཀྱང་སྐུ་ཤ་རིད་ཅིང་སྔོ་ལ་ཚེམས་ཀྱང་མང་ཆེ་བ་རྒྱ་གར་གྱི་ཚད་པའི་སྙན་
གཞིའི་རྐྱེན་པས་བུད་ཟིན་འདུག་པས་སེམས་ནང་དུ་རྗེ་བཙུན་མི་ལ་འདི་འདྲ་ཞིག་མེད་དམ་སྙམ་པ་བྱུང་ཟེར།
ཡུལ་མི་སྤྱི་དང་ལྷག་པར་རི་ཁྲོད་ཀྱི་མི་རྣམས་ཀྱིས་འདིར་བཞུགས་ནས་དགོན་པ་འཛིན་སྐྱོང་གནང་རོགས་ཞུས་
པར་རྒྱལ་བ་རིན་པོ་ཆེར་སྙན་ཞུ་མ་ཕུལ་བར་རང་དགར་སྡོད་མི་ཉན་གསུངས། སྙན་ཞུ་ཕུལ་མ་ཐག་ཏུ་རྒྱལ་
Oའདུ་ཁང་ནང་ངོས་ཀྱི་ཆ་ཤས་ཙམ།
་
ཉི
ཏྟི 281



མཆོག་སྐུ་ཕྲེང་བཅུ་གསུམ་པ་ཆེན་པོ་ཐུབ་བསྟན་རྒྱ་མཚོའི་ཕྱག་བྲིས་ཕྱག་བསྟར་མའི་བཀའ་ཤེལ་བམ་གནང་
བར། ས་དེར་དགོན་པ་ཞིག་ངེས་པར་དགོས་འདུག ས་མིག་ཤིན་ཏུ་གལ་ཆེ་བ་ཞིག་ཡིན། ཡུལ་ལྷ་གནམ་
ཐེལ་དཀར་པོ་དེ་བོད་ལ་རྒྱབ་གཏད་པ་འདྲ་བ་ཞིག་ཡོད་པས་དགོན་པ་དེ་ཐད་ཀར་ཡུལ་ལྷ་དང་ཁ་སྤྲོད་ཀྱིས་
བཞེངས་དགོས་གསུངས་ཤིང་དགོན་པའི་མིང་ལ་ཐོས་བསམ་བྱང་ཆུབ་གླིང་ཞེས་བསྩལ་ཏེ་རྒྱལ་བ་རིམ་བྱོན་
གྱི་སྐུ་ཚེའི་ཚེ་སྒྲུབ་ཀྱི་དགོན་པར་གྱུར། གཞུང་དགོན་འདི་འདྲ་བར་སུས་ཀྱང་དཔེ་འགྲན་མི་ཆོག་ཅེས་བཀའ་
རྒྱ་ཕེབས་ནས་ཐད་ཀར་མཛོད་ཆུང་གི་ཁོངས་གཏོགས་སུ་གྱུར་ཅིང་གཟིགས་སྐྱོང་ཚད་མེད་མཛད། བཀའ་རྒྱ་
ཕྱག་བྲིས་ཕྱག་བསྟར་མ་སྣག་ཚ་སྔོན་པོས་བྲིས་མཛད་པ་ཞིག་ཡོད་པ་ཁོ་བོས་ལན་མང་མཇལ་ཞིང་ད་ལྟ་འཚོ་
སྡོད་བྱེད་བཞིན་པ་དྲི་མེད་འོད་ཟེར་སོགས་ཀྱིས་ཀྱང་མཇལ་མྱོང་། དེ་ནས་དགོན་དུ་རྟེན་གཙོ་རྒྱལ་ཀུན་སྙིང་
རྗེའི་རང་གཟུགས་འཕགས་མཆོག་སྤྱན་རས་གཟིགས་ཕྱག་སྟོང་སྤྱན་སྟོང་འཇིམ་སྐུ་ཐོག་ཚད་ཅན་དང་། སྟོན་
པ་ཐུབ་པའི་དབང་པོ་དང་གྲུབ་པའི་དབང་ཕྱུག་རྒྱལ་དབང་པདྨ་ཀ་ར་གཉིས་འཇིམ་སྐུ་མི་ཚད་ཆུང་ངུ་ཙམ། རིན་
ཆེན་གཏེར་མཛོད་སོགས་གསུང་རྟེན་འགའ་ཡང་གདན་དྲངས། རབ་བྱུང་བཅུ་དྲུག་པའི་ས་མོ་ཡོས་༡༩༣༩ལོར་
འཛི་སྒར་ཀོང་སྤྲུལ་བྱང་རྒྱུད་ནས་ལྷ་སར་ཕེབས་ཞོར་དུ་གདན་ཞུ་མཛད་དེ་རིན་ཆེན་གཏེར་མཛོད་ཀྱི་དབང་ཆ་
ཚང་བསྐུར། ལོ་ལྟར་ཆད་མེད་ཀྱི་ཆོས་རྒྱུན་བཙུགས་ཚུལ་སོགས་འོག་ཏུ་འཆད་པར་འགྱུར་རོ། ། །
དམ་པ་དེ་ཉིད་ཀློག་པ་ཐོས་བསམ་གྱི་ཐད་ལ་གོང་འཁོད་ལྟར་རྫོགས་ཆེན་ཤྲཱི་སིང་ལ་ཕེབས་ཚུལ་མ་
གཏོགས་ཞིབ་ཕྲ་འདི་དང་འདི་ལྟ་བུ་ཞེས་ཤོད་མཁན་མི་སྣང་ཡང་ཤེས་བྱ་ཆེ་ཕྲ་གང་ལའང་མཁྱེན་རྒྱ་ཆེན་པོ་
ཡོད་མཁན་ཞིག་ཡིན་པར་གོར་མ་ཆག་སྟེ་རྒྱུད་སྡེའི་ཕྱག་ལེན་ཁག་དང་ཐིག་རྡུལ་ཚོན་སོགས་གང་སར་ཤིན་
ཏུ་ལེགས་པར་མཁྱེན་གྱི་ཡོད་འདུག་ཀྱང་ཕྱག་བདེ་པོ་དེ་ཙམ་མེད་ཅེས་ཟེར། ས་དཔྱད་ལ་ཧ་ཅང་མཁས་པར་
སྣང་། སྤོང་བ་བསམ་གཏན་གྱི་ཐད་ལ། ལྟ་བ་ཕྱག་ཆེན་དང་སྒོམ་པ་ནཱ་རོའི་ཆོས་དྲུག་སོགས་བཀའ་བརྒྱུད་
པའི་ཕ་ཆོས་སྤྱི་དང་བྱེ་བྲག་ཚང་མར་ནང་བྱན་ཆུབ་པར་ཐེ་ཚོམ་མི་སྣང་། འཇའ་ཚོན་སོགས་ཀྱི་རྙིང་ཆོས་ཀྱང་
ཉམས་བཞེས་མཛད་ཀྱི་ཡོད་འདུག ཡི་དམ་གཙོ་བོ་འཛི་སྒར་རྡོ་རྗེ་དྲག་པོའི་དགོངས་གཏེར་གུར་ཕུར་སྦྲགས་
མ་མཛད་ཅིང་། རྒྱུན་ཏུ་སྐུ་མཚམས་སུ་བཞུགས་ཤིང་བཅུད་ལེན་མཛད་པ་དང་འཕྲུལ་འཁོར་རྒྱག་པ་སོགས་
མཛད་ཀྱི་ཡོད་འདུག ཤི་ཤ་ལས་བསད་ཤ་གཏན་ནས་མི་བཞེས། གྲུབ་པའི་རྟགས་ཐོན་པ་ནི་བརྗོད་ཀྱིས་མི་
ལངས་པ་ཙམ་དུ་འདུག ཐེངས་གཅིག་སྨར་ཡོང་ནང་དུ་ཀོ་མཁན་ཚང་གི་མནའ་མ་ལ་འདྲེ་ཞུགས་ནས་སྡོད་དུ་
མ་བཅུག གཅོད་པ་འགའ་ཞིག་གདན་དྲངས་པར་འདྲེས་ཚུར་ལད་མོ་བྱེད་བཞིན་ཟུར་ཟ་བྱས། དེ་ནས་ཡོན་
བདག་ནས་ད་སོ་དྲུག་ནས་ཁམས་སྤྲུལ་གདན་པར་འགྲོ་བ་ལས་ཐབས་མེད་ཟེར་བས། འདི་ཡང་ཁ་གྲགས་
མི་ནུས་པར་སེམས་ངལ་བྱས་ནས་བསྡད། བླ་མ་གདན་དྲངས་པ་དེར་ཕེབས་མ་ཐག་ཏུ་འདྲེ་ཞུགས་པའི་བུད་
282 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



༠ འདུ་ཁང་ནང་ངོས་ཀྱི་ཆ་ཤས་ཙམ།
མེད་དེའི་ཐོད་པར་མགུལ་ཕུར་བརྒྱབས་པས་ཁྲག་ཐོན་བཞིན་པར་ས་ལ་འགྱེལ། དེར་ཡོད་སྐྲག་ཐག་ཆོད་
ནས་ཧོན་འཐོར་ཏེ་བསྡད། བུད་མེད་དེ་ཁ་སྦུབ་ལོག་ནས་འགྱེལ་བའི་སྟེང་དུ་བཞུགས་ནས་གཅོད་ཚར་གཅིག་
གསུངས་པ་དེ་མ་ཐག་ནད་སེང་དྲག་ཏུ་སོང་ཞིང་ཡར་ལངས་སྐབས་ཕུར་པ་བརྒྱབས་པའི་རྨ་ཤུལ་ཙམ་མེད་པར་
ཚང་མ་ཡ་མཚན་ཆེར་སྐྱེས། ཐེངས་གཅིག་ཉེ་གནས་ཡེ་ཤེས་དགེ་འདུན་དང་ཨུ་བཀྲ་གཉིས་ཞབས་ཕྱིར་ཁྲིད་
ནས་ཆེ་འབུམ་ནང་དུ་བསོད་སྙོམས་ལ་ཕེབས་པར་གོམ་ཞེས་པའི་ཆར་ཚ་རུ་ཚོང་དཔོན་ཞེས་པ་དིལ་དམར་
ཞིག་ཡོད་ས་དང་ཐག་ཉེ་ཞིག་ཏུ་ཕེབས་སྐབས་བླ་མའི་ཞལ་ནས། ཁོ་རེ། ཡེ་ཤེས་དགེ་འདུན། རི་བོ་འདི་
བོན་གྱི་ལྷ་གནས་ས་ཡིན་པས། དེ་རིང་ངེད་གཉིས་ལ་ངན་ཝེད་འགྲོ་འོང་གསུངས། དེ་མ་ཐག་ཏུ་སྤྲིན་
ནག་འཚུབ་ནས་འབྲུག་སྐད་དྲག་པོ་དང་བཅས་སེར་བ་བབས། བླ་མས་ཡེ་ཤེས་དགེ་འདུན་ལ་ཁྱོད་ངའི་ཉེ་ས་
ལ་མ་ཡོང་ཨང་གསུངས་ཡུད་ཙམ་མ་སོང་བར་ལྡིང་སྒྲ་དང་བཅས་བླ་མའི་སྟེང་དུ་ཐོག་ལྷུང་སོང་བར་ཆིབས་པ་
ར་ལངས་བརྒྱབས་བྱུང་། གང་བྱས་སོང་ཞེས་ཞུས་པས། སྐྱོན་མ་བྱུང་གསུངས། དབུ་གུག་ཙམ་གནང་སོང་
བར་དབུ་ཞྭ་སེར་ཐེབ་སྟེང་དུ་ཐོག་ཆུ་འཁྱིལ་བ་རྟ་ཡི་རྔོག་སྟེང་ནས་མར་འགྲིམ་པས་གཞོམ་དྲི་དང་བཅས་སྤང་
ཡང་ནག་ལྷོག་གེར་སོང་། དབུ་ཞྭ་དེ་གས་གྲུམ་དང་ནག་པོར་སོང་བ་དགོན་པར་བཞུགས་ཡོད་པ་ད་ཡོད་དྲི་མེད་



འོད་ཟེར་དང་ཕུན་ཚོགས། ཕུན་ཚོགས་དར་རྒྱས་སོགས་གྲྭ་རྙིང་ཚང་མས་མཇལ་མྱོང་། དེ་དང་ཐག་མི་རིང་
ཙམ་ན་གུར་གསེབ་ཅེས་པར་ཡོན་བདག་ཁོ་ལེ་ཚང་གི་ཁྱིམ་དུ་སྒར་ས་གནང་ཡོད་པར་བྱོན། བྱུང་མ་ཐག་པའི་
གནས་ཚུལ་རྣམས་བསྙད་པས་ཁོ་ལེ་ཟུང་སྒྲུབ་ཅེས་པར་བུ་ག་པོ་ཡོད་པས་ཁོ་ཚོར་རྟ་སྒོ་རྒྱག་ཏུ་བཅུག ཡེ་
ཤེས་དགེ་འདུན་ལ་ཐོག་ལྷུང་ས་སྟོན་རོགས་དེར་རྟགས་ཤིག་བརྒྱབ་ནས་ལོ་དགུ་སོང་རྗེས་ཐོག་ལྕགས་ལེན་
དགོས་ཟེར། ཡང་ཡེ་ཤེས་སྒེ་འདུན་ནས་དྲན་གསོ་བྱས་པར། ཐེངས་གཅིག་སྨར་ཡོང་ལ་ཕེབས་ཀོ་མཁན་ཚང་
ཞེས་པ་དུས་ཚང་ཕྱུག་པོ་ཞིག་ལ་རི་དྭགས་གསོད་པ་སོགས་སྡིག་རྔམ་ཆེ་ཙམ་ཡོད་པའི་ཕ་རྒན་བཀྲ་ཤིས་ཚེ་
རིང་དང་ལྷན་དུ་གཞི་བདག་བྷ་རྫི་མདུན་དུ་ཡར་ཕེབས་སྐབས་རྡོ་ཕ་བོང་ཞིག་གི་འགྲམ་ལ་ཕེབས་དུས་ལྷམ་སྒྲོག་
བཅིངས་པའི་ཚུལ་ལྟ་བུ་ཕ་བོང་སྟེང་དེར་ཞབས་བཞག་པར་ཞབས་རྗེས་ཕྲ་སྤ་རེ་དོད་འདུག་པར་བཀྲ་ཤིས་ཚེ་
རིང་དད་པ་བཅོས་མིན་དུ་སྐྱེས་ནས་དེ་ནས་བཟུང་ཇོན་མི་བྱེད་པའི་དམ་བཅས་ཤིང་། ཕྱིས་ཡོན་བདག་གཙོ་བོ་
ཞིག་ཏུ་གྱུར། འདི་དང་རྒྱན་དཔོན་རྟ་མགྲིན་ཚང་གཙོས་པའི་ཡོན་བདག་འབྱོར་ལྡན་འགའི་རེ་ཞུས་ལྟར་གནས་
རི་བྷ་ཏའི་མདུན་དུ་ལོ་ལྟར་གྲུབ་ཐོབ་ཐུགས་ཐིག་གི་སྨན་སྒྲུབ་བདུན་རེ་མཛད་སྲོལ་བཙུགས། ཞབས་རྗེས་དེ་ད་
ལྟ་ཡང་མཇལ་དུ་ཡོད། །
ཡང་རྗེས་སུ་དེར་སྨན་སྒྲུབ་མཛད་སྐབས་ཤིག་ལ་རི་སྐེད་དེར་ཕ་བོང་གཉིས་ཐོད་པ་གཏུགས་པ་འདྲ་བ་ཞིག་
གི་འོག་ཏུ་ཁུང་ཆུང་ངུ་ཞིག་འདུག་པར། བླ་མས། ཡེ་ཤེས་དགེ་འདུན་ལ་ཡཱ་ད་འདི་ནས་ཐར་བར་འདུག་གམ་
གསུངས་པར་ཁྱེད་སྐུ་གཟུགས་ཆེན་པོ་དེ་འདྲ་གང་ནས་ཐར་ཞུས་པས། ཨེ་ཡིན་གསུངས་ནས་སྒུར་ཙམ་མཛད་
པས་ཕ་རོལ་དུ་ཕེབས་འདུག ན་ཆུང་ལུས་མཉེན་པོ་འགའ་ཡང་འཛུལ་སྟངས་བྱས་པས་མ་ཐར། ཡང་ཐེངས་
གཅིག་རྭ་སྒྲེང་འབྲལ་མེད་མདོ་ནས་གཡུ་ཞིག་ཕྱག་ཏུ་ལོན་འདུག་པ་རྭ་སྒྲེང་ཕ་བོང་ཐང་གི་དུས་ཆེན་ལ་སློབ་
བུ་འགའ་མཉམ་དུ་ཕེབས། ཉིན་ཞིག་སློབ་བུ་ཚོར་དེ་རིང་ཁྱོད་ཚོ་མཆོད་མཇལ་སོང་། ངས་གུར་སྲུང་ཆོག་
གསུངས། དགོང་མོ་སློབ་མ་ཚོ་ཕྱིར་ལོག་སྐབས་སུ་ཞལ་ཀྱལ་དང་བཅས་དེ་རིང་ང་ལ་རྙེད་པ་ཞིག་རྙེད་བྱུང་།
སུས་ཉོ་ཐུབ་བམ་གསུངས། སྟོན་དང་ཞུས་པས་གཡུ་ལག་མགོ་ཙམ་ཞིག་ཕྱག་ཏུ་བཟུང་འདུག གཞི་བདག་
གིས་ཕུལ་ལམ་གཏེར་ནས་བཞེས་གང་ཡིན་མ་ཤེས་ཟེར། གཡུ་དེ་རྗེས་སུ་བླ་བྲང་དུ་ཡོད། ཐེངས་ཤིག་ལྷོ་
གནས་སུ་ཕེབས་པར་ཞབས་ཕྱི་འགའ་དང་བླ་ཆུང་དང་དུང་སྣ་བླ་མ་ཨ་ནེ་ཡེ་ཤེས་དང་ཀུན་བཟང་ཡེ་ཤེས་དགེ་
འདུན་གྱི་མ་སོགས་མང་པོ་ཞབས་རྗེས་སུ་འབྲང་། ཁྲ་འབྲུག་ལ་ཕེབས་སྐབས་སུ་ཁྲ་འབྲུག་སྒྲོལ་མས་གསུང་
བྱོན་པ་ཨ་ནེ་ཡེ་ཤེས་ཀྱིས་ཀྱང་མཇལ། དུས་དེ་ཤེད་དུ་གང་ནས་བཞེས་པ་མི་ཤེས་པར་ཕུར་པ་རྡོ་རྗེ་གཞོན་
ནུའི་སྐུ་ལུགས་མ་ཤིན་ཏུ་སྒྲོས་ལེགས་པ་མཐོ་གང་ལྷག་ཙམ་ཞིག་བསྣམས་ཡོད་པ་དེའི་ཞབས་གདན་གཏེར་ནས་
མ་བཞེས་པས་དགོས་པ་ཅི་ཡིན་མི་ཤེས། དེ་ནས་ཞོ་སྡོད་གཏི་སྒྲོར་ཕེབས། ཚོགས་མཆོད་རྒྱ་ཆེར་ཕུལ་བར་
284 ཁམས་།།་ནག་ཆུ་ཁུལ་གྱི་དགོན་སྡེའི་སྐོར།



སློབ་མ་ཚོ་ལའང་ཉམས་སྣང་མི་འདྲ་བ་བྱུང་བར་རིན་པོ་ཆེར་གསོལ་འདེབས་ཤིག་གནང་རོགས་ཞུས་པར། ན་
མོ་ལོ་ཀེ་ཤྭ་ར་ཡ་སོགས་གསུངས་པའི་མཛད་བྱང་དུ་ནམ་སྙིང་སྤྲུལ་པ་འབུམ་ཕྲག་བྱུང་བའི་གྲས་སུ་སྐྱ་སེར་
དུ་མའི་ལུས་བླངས་ནས་ལས་ཞོར་སྡིག་པ་ར་ཙའི་བུ་ཤན་པ་རྨེ་རུ་རྩེའི་བག་ཆགས་ལྷང་ལྷང་དུ་དྲན་པའི་ཡེར་
གཟུགས་ཅན་དེས་ཞེས་འབྲི་བ་མཛད་འདུག གང་ལའང་སྤྲོས་པ་ཡེ་མེད་པས་ཡོན་ཆབ་འབུལ་བ་སོགས་མི་
མཛད་པས་ལྡན་མ་བླ་རྒན་དཀོན་མཆོག་བཟོད་པས་མི་ཚོའི་བླ་མ་ཡིན་ན་ཡོན་ཆབ་འབུལ་བ་སོགས་མཛད་ཀྱི་
ཡོད་རུང་ངེད་ཚོའི་བླ་མ་ནི་ཉི་མ་རང་ལྡེ་བཞུགས་པ་ཅི་ཡིན་ཞུས་པ་ལ། བླ་མའི་ཞལ་ནས་ལུང་པའི་ནང་ནས་
འབབ་པའི་ཆུ་བོ་དང་གཡུ་གཤོག་ན་བའི་ཀོ་མོག་གི་ཆུ་རྣམས་ཡོན་ཆབ་བྱས་པས་ཆོག་གསུངས། ཡང་ཐེངས་
གཅིག་ལྡན་མ་བླ་རྒན་གྱིས། མི་ཚོའི་བླ་མ་ནི་ཞལ་རས་ངང་སྒོར་རེ་དང་ཕྱག་བྲིས་ཀྱང་ལེགས་པོ་ཡོད། ངེད་
ཚོའི་བླ་མ་ནི་སྐུ་མདོག་སྔོ་ལ་རིད་ཁར་ཕྱག་བྲིས་ཀྱང་དེ་ཙམ་མེད་པ་ཅི་ཡིན་ཞུས་པར་མཆོར་དང་བྲིས་དགོན་
ནས་རྗེ་མ་ཡོང་གསུངས། འོན་ཀྱང་ཁོ་བོས་འདིར་དེ་འདྲ་བཤད་ན་མི་ཚོ་ཁོང་དགོད་ཤོར་སྲིད་ཀྱང་གཏམ་དེ་
དག་གོ་མྱོང་མཁན་ད་ལྟ་བསྡད་ཡོད་ཙང་ཨའོ་ཙམ་མིན་ནམ། འཛི་སྒར་ནས་བླ་མ་མར་མི་ཕེབས་རྒྱུ་ཤེས་ནས་
སྐུ་སྐལ་གང་དགོས་ཞུས་པར་ཁོང་ཉིད་ཀྱི་ཐུགས་དམ་གྱི་རྟེན་གུར་ཕུར་སྦྲགས་མའི་ནག་ཐང་ཞིག་ཡོད་པ་དེ་
ལས་གཞན་གང་མི་དགོས་གསུངས་པ་ཐང་ག་དེ་རྗེས་སུ་ཕྱག་ལ་འབྱོར་ཡོད།
རྭ་སྒྲེང་གོང་མའི་ཞབས་རིམ་ལ་སྡེ་བརྒྱད་ཁེངས་མདོས་རྟགས་ཐོན་ཞུས་པས་ཐུགས་འདིང་ཤིན་ཏུ་ཆེ་བར་
མཛད། རྭ་སྒྲེང་སྦྲ་ཁའི་མགར་རོགས་སུམ་མདོར་སྲི་ཟློག་མཆོད་རྟེན་ཞིག་བཞེངས་དགོས་རྒྱུའི་བཀའ་ཕེབས་
བསུ་པ་ལྟར་བསྒྲུབས་པས་རྟགས་མངོན་སུམ་དུ་ཐོན་པས་ཐུགས་དགྱེས་པ་ཆེན་པོས་དབུ་གུར་དང་གདན་ལྕོག་
ཐབ་ཆས་ཆ་ཚང་སོགས་གནང་སྦྱིན་བསྩལ། དགོན་འདིར་གྲྭ་པ་བྱས་ཚེ་རྭ་སྒྲེང་དུ་གྲྭ་ཁྲལ་ལ་འགྲོ་མི་དགོས་
པའི་གཏན་འབེབས་བྱུང་། ཡང་བཀྲ་རབ་ཀྱི་མ་སྨྱོ་རིགས་ཡོད་པར་སྨྱོ་ནད་སུས་ཀྱང་བཅོས་ཐབས་མེད་པར་
རྗེ་ཉིད་ནས་གུར་དྲག་མེ་ཕྲེང་གི་གཏོར་ཟློག་མཛད་པས་དེ་ནས་བཟུང་སེང་དྲག་སོང་། རྗེས་ཙམ་ཞིག་ནས་
དགོན་པ་ཡང་གྲ་གང་རྒྱས་དང་བླ་བྲང་ཡང་བཞུགས་ཤེས་ཙམ་བྱུང་བའི་དུས་ལ་འཛི་སྒར་ནས་ཞབས་བགྲེས་
དཀོན་མཆོག་ཡན་ལག་ཅེས་པ་གྱད་མི་ལྟ་བུ་ཤུགས་ཆེན་ཞིག་ལ་འདོན་རྟ་དབྱངས་འབུད་རྡུང་བཀྲོལ་གསུམ་
ཤིན་ཏུ་མཁས་པ་ཞིག་དང་། ཀརྨ། གསེར་དགའ་སོགས་གདན་ཞུར་མངགས་པས་བླ་མ་ཕྱིར་ཕེབས་གནང་
རོགས་ཡང་ཡང་ཞུས་ཀྱང་མ་གསན་པས་སྐབས་ཤིག་བླ་མ་དགོན་ནང་དུ་མ་ཞུགས་པའི་སྟབས་དང་བསྟུན་
ནས་བླ་མའི་ཆིབས་རྒན་དཀར་མོ་ཞིག་དང་ཇ་གདོང་ཞིག་མ་གཏོགས་ཕྱག་རྫས་གཞན་ཡོད་དོ་ཅོག་ཁྱེར་ནས་
སོང་། ཁོང་ཚོའི་སེམས་ལ་བླ་མས་རྗེས་སྙེགས་གནང་མི་ཡོང་ངམ་སྙམ་མམ་གང་ལྟར་ཁོང་ཚོ་ཤ་རེ་ཐ་ཡུལ་དུ་
ལོག བླ་མས་མི་མཁྱེན་པ་ལྟར་མཛད། འོན་ཀྱང་ཁོ་ཚོ་ཕྱིར་ལོག་རྗེས་དགེ་སློང་ལེགས་སྐར་གྱི་མྱོང་བྱ་ཙམ་



ལས་གཞན་གང་ཡང་མ་བྱུང་སྐད། དེ་ནས་ཉིན་ཞིག་གྲྭ་བུ་སློབ་རྣམས་ཁྲིད་ནས་འདུ་ཁང་ཀ་བ་བཅུ་དྲུག་ཅན་
གྱི་ས་ཐིག་ཅིག་མཛད་པ། ངང་ཆོས་ཀྱི་སེམས་ལ་ད་སྐུ་རྒྱུ་ཕྱག་རྫས་ནི་གང་ཡང་མི་འདུག་འདུ་ཁང་ཀ་བ་བཅུ་
དྲུག་ཅན་ཕོག་ཨེ་ཡོང་ངམ་སྙམ་པ་བྱུང་ཟེར། རབ་བྱུང་བཅུ་དྲུག་པའི་ཤིང་ཕོ་སྤྲེལ་སྤྱི་ལོ་༡༩༤༤ལོ་མཇུག་
ལ་འབམ་གྱི་སྙུན་གཞི་ལྟ་བུ་ཞིག་བཞེས་ནས་གང་འཚམས་ལོད་པོ་བྱུང་། རྗེ་ཉིད་ཀྱི་ལྕམ་སྲིང་ཨ་སྒྲོན་དང་།
ཚ་མོ་སྒྲོན་མཚོ་དང༌། ཨ་ཚེ་སྒྲོན་མ་བཅས་ངུ་བཞིན་གསོལ་བ་བཏབ་པར། ད་ཁྱོད་རང་ཚོ་གཟབ་གཟབ་
གྱིས། ང་རང་ད་ལྟ་ཤི་ནའང་། ལོ་གཅིག་སོང་མཚམས་སུ་མེ་ཏོག་འདྲ་བ་ཞིག་བྱས་ནས་ཡོང་ཆོག་གསུངས།
དེ་ནས་དགོན་པར་དགུ་གཏོར་གསུངས་འགོ་ཚུགས། དབང་ཆེན་སྟོབས་རྒྱས་ཀྱིས་དྲན་གསོ་བྱས་པ་ལྟར་
ན༑ ཚེས་བདུན་དགོང་མོ་ཁ་བ་ཤིན་ཏུ་ཆེན་པོ་བབ་བཞིན་འདུག་པར་བླ་ཆུང་དང་མཁན་པོ་གཉིས་ཀྱིས་བླ་མའི་
ཕྱག་འདྲེན་ཞུ་བཞིན་ཆབ་གསང་ལ་ཕེབས་སོང་བར། མགྱོགས་པོ་ཁ་བ་ལོངས་ཤིག་གསུངས། བླ་གོས་ཆེན་
པོ་ཞིག་ཡོད་པ་ཕུལ་བར་དེའི་ནང་ཁ་བ་གང་སྐྱོངས་གསུངས། ཁ་བ་བརྒྱངས་ཚར་རྗེས་ཐུགས་སྨོན་མང་པོ་
མཛད་ནས་མཆོད་པ་ཕུལ་བའི་ཚུལ་བསྟན། ཁོང་ཉིད་ཀྱིས་བཞེས་སོང་ཟེར། བོད་ཚེས་ཉེར་བརྒྱད་ཀྱི་དགོང་
མོ་གྲྭ་དམངས་རྣམས་ཚོགས་འཚོགས་བཞིན་པའི་སྐབས་ཉེ་གནས་ཡེ་ཤེས་དགེ་འདུན་ལ་བླ་ཆུང་དང་མཁན་པོ་
གཉིས་སྐད་ཐོངས་ཤོག་གསུངས། ཁོང་གཉིས་དེར་འབྱོར་སྐབས་རྗེ་ཉིད་ནས་ན་བཟའ་ཆོས་གོས་རྣམ་གསུམ་
286 ཁམས་དང་ནག་ཆུ་ཁུལ་གྱི་དགོན་སྡེའི་སྐོར་ང



དབུ་ཞྭ་དྭགས་ཞུ་རྣམས་བསྣམས་ཟིན་ཏེ་ཙོག་པུར་བཞུགས་འདུག ཁོང་རྣམས་བླ་མ་ལ་ཕྱག་འཚལ། བླ་ཆུང་
དང་མཁན་པོ་གཉིས་ཀྱིས་རྗེ་དགོངས་པ་གཞན་དོན་གཤེགས་རྒྱུར་ལྡོག་ཐབས་མེད་པ་ཤེས་ནས་ཞལ་ཆེམས་
ཅི་ཡོད། ཡང་སྲིད་གདན་ཞུ་ཇི་ལྟར་བྱ་ཞུས་པར། ཀརྨ་པ་ཁོང་གཉིས་ལ་ཞུས་གསུངས། དགུང་ལོ་ལྔ་བཅུ་
ལྔ་དགུ་བཞུགས། དགོངས་རྫོགས་ཉིན་བདུན་ལ་ལེགས་པར་བསྒྲུབས། གདུང་ཞུགས་སུ་འབུལ་སྐབས་མེ་
རང་འབར་དུ་སོང་། དུད་སྤྲིན་ནང་འཇའ་འོད་འཁྲིགས་པ་དང་ལ་ལས་འཇམ་དབྱངས་དང་ལ་ལས་བདེ་མཆོག་
དངོས་སུ་མཇལ། སྨར་ཡོང་རྒྱ་དཔོན་རྟ་མགྲིན་དང་སོ་དྲུག་དྲུང་ཡིག་པདྨ་འགྱུར་མེད་གཉིས་ཀྱིས་གདུང་
མཇལ་སྐབས། ཞལ་མཆེ་བ་གཙེགས་ཕྱག་གཡས་པ་ནམ་མཁར་གདེངས་པར་མཇལ། དུ་བ་ལྷོ་ནུབ་ཕྱོགས་
སུ་ཤར་རེ་སོང་བར་ལ་ལས་ཡང་སྲིད་སྨར་ཡོངས་ལ་འཁྲུངས་མི་ཡོང་ངམ་ཁོང་ཚོ་དད་པ་ཆེ་ཟེར། དབུ་ཧྲིལ་པོ་
མེ་མ་བཞེས་པར་དད་པའི་རྟེན་དུ་བྱོན་པ་རྗེས་སུ་བླ་བྲང་དུ་བཞུགས་ཡོད་པ་རིག་གནས་གསར་བརྗེའི་སྐབས་
མཁན་པོ་བརྩོན་འགྲུས་ཀྱིས་རྒྱབ་རིར་སྦས་ཡོད་པ་ད་ལྟ་མ་རྙེད། སྲས་ཀྱི་ཐུ་བོ་མཁན་པོ་དཀོན་མཆོག་བརྩོན་
འགྲུས་དང་། ཨ་ནེ་ཡེ་ཤེས་འདི་ད་ལྟ་དྷ་རམ་ས་ལར་ཨ་ནི་སྒོམ་ཆེན་ཞེས་འཕགས་ཡུལ་ཀུན་ཏུ་གྲགས། སྤྱི་
ལོ་༡༩༩༩ཙམ་ལ་འདས། ཀུན་བཟང་དང་། གུར་དགའ་ལ་སོགས་པ་སློབ་བུ་འདི་རྣམས་ཡུལ་འདིར་དམ་པའི་
ལྷ་ཆོས་ཀྱི་ལག་རྗེས་ཐོན་པ་རྣམས་ཡིན་ཅིང་། གཞན་ཡང་འབྲི་གུང་བུ་སློབ་སུམ་ཅུའི་གྲས་ཀྱི་མཁན་པོ་དཀོན་
མཆོག་བསྟན་འཛིན་ཞུ་བའི་སྐྱེས་བུ་དམ་པ་ཆོས་ཀྱི་ཕྱིར་དུ། མེ་ཚོགས་སྤུ་གྲིའི་སོ་ཡང་བརྒལ་ནས་ནི། འཆི་
མཐར་ཐུག་གི་བར་དུ་དམ་ཆོས་འཚོལ་བའི་བྱ་དཀའ་བའི་སྤྱོད་པར་འཇུག་ནུས་པ་དེ་ཡང་ཡུལ་འདི་ནས་ཡིན་
ཅིང་། ཇོ་ཚེང་ངམ་བཛྲ་བླ་མ་ཞུ་བ་རང་ལོ་བཅོ་བརྒྱད་ཙམ་ནས་ད་ལྟ་ལོ་བདུན་ཅུ་དོན་གྲངས་ལ་ཕེབས་པས་
སིདྡྷི་དུང་ཕྱུར་གསུམ་གསུངས་པས་བཛྲ་བླ་མ་ཞེས་ཐོགས། འཕྱི་བ་གསོད་མཁན་མང་པོར་སྲོག་གཅོད་སྤོང་
དགོས་པའི་བསླབ་བྱ་མཛད་པས་སེམས་ཅན་མང་པོར་སྲོག་གི་སྦྱིན་པ་བསྩལ། འགྲོ་དོན་མི་དམན་ཙམ་ཡོད་
༈ གསུམ་པ། སྒྲུབ་བརྒྱུད་བསྟན་པའི་སྲོག་ཤིང་རྒྱལ་ཀུན་འཕྲིན་ལས་ཀྱི་རང་གཟུགས་སྐྱབས་མགོན་རྒྱལ་
དབང་ཀརྨ་པ་བཅུ་དྲུག་རིག་པའི་རྡོ་རྗེ་དངོས་ཀྱིས་ཁམས་སྤྲུལ་ལམ་སྤྲེལ་སྤྲུལ་རིན་པོ་ཆེའི་ཡང་སྲིད་ཐུགས་
ཐག་བཅད་པའི་ཚུལ་བརྗོད་པ་ལ། དང་པོ་ཕྱིའི་རྣམ་ཐར་རགས་ཙམ་བརྗོད་ན། འབྲུག་པ་ཀུན་ལེགས་ཀྱིས།
རང་སའི་བླ་མར་བསྟོད་པ་འོས་ན་ཡང་། །མ་བྱས་བྱས་ཀྱི་རྣམ་ཐར་མང་པོ་འདི། །བླུན་རྣམས་དད་ཀྱང་མཁས་
རྣམས་ཁྲེལ་བའི་རྒྱུ། །ཀུན་ལེགས་རང་བཞིན་བརྗོད་པ་རྣམ་ཐར་ཡིན། །ཞེས་དང་། རྒྱལ་བ་གཡུང་སྟོན་པས།
སློབ་མས་བརྩམས་པའི་རྣམ་ཐར་ཕལ་ཆེར་ནི། །སྟོང་སྒྲ་ཆེ་བས་བླ་མ་ཟོག་པོར་བཏང་། །རང་མྱོང་རང་རྒྱུས་ཆེ་
བས་ཅུང་ཟད་བྲིས། །ཞེས་དང་། རྗེ་འབའ་ར་བས། རང་གི་རྣམ་ཐར་རང་གིས་འབྲི་བ་མི་འོས་ཀྱང་། །གཞན་གྱི་



བྱས་ན་དོན་མེད་ཚིག་ལྷད་མང་། །ཞེས་སོགས་གསུངས་པ་ལྟར་དེང་སྐབས་ཆོས་དང་བླ་མར་ཡིད་མི་ཆེས་པར་
མ་རྟོགས་ལོག་རྟོག་ཐེ་ཚོམ་གྱི་རྒྱུ་མང་པོས་སེམས་ཅན་དུ་མ་ལོག་ལམ་ལ་ཁྲིད་པ་ལས་ལྡོག་པའི་ཕྱིར་འདིར་
དགོས་པའི་དབང་གིས་ཟུར་ཙམ་ཞིག་སྨོས་ན་སྙམ། །
དེ་ཡང་རང་ལ་རྣམ་ཐར་འདི་ཡིན་ཞེས་བརྗོད་རི་བ་ཞིག་མེད་ཀྱང་མ་བདེན་རྫུན་སྒྲིག་མིན་པས་ཆེ་ལོང་ཙམ་
སྤྲོ་བར་བྱ་ན། རང་གི་སྐྱེད་བྱེད་དམ་པ་ཚེ་དབང་དོན་གྲུབ་ནི་མདོ་ཁམས་སྡེ་དགེ་ཆོས་རྒྱལ་གྱི་མངའ་ཁོངས་སྒ་
རྗེའི་ཁོངས་ཡིན་ཅིང་། སྒ་རྗེ་ཚང་ནི་ལྷ་སྲས་མུ་ནི་བཙན་པོ་མདོ་ཁམས་སུ་རྒྱ་དང་འཐབ་པར་ཕེབས་སྐབས་སུ་
བྱུང་བའི་གདུང་རྒྱུད་ཡིན་ཅེས་སྒ་རྗེ་ཚང་གི་རུས་བཤད་ལས་གསལ་ཞིང་། ཁྱིམ་གྱི་མིང་ལ་སྒ་རྗེ་གསར་ཚང་
ཟེར། ངའི་ཨ་ཕྱི་དེ་རྒྱུ་དངོས་ལ་བདག་བཟུང་གཏན་ནས་མི་བྱེད་པ་ཞིག་ཡིན་འདུག་པས་ལ་ལས་མཁའ་འགྲོ་
མ་ཡིན་ཞེས་ཀྱང་ཟེར། ངེད་ཀྱི་ཕ་དྲིན་ཅན་ལས་ཕྲུ་གུ་གཞན་མེད། ནོར་རྫས་ཚང་མ་གཞན་ལ་ཅི་དགར་སྟེར་
བས་ཁྱིམ་ཚང་ཡང་རིམ་བཞིན་ཉམས་རྒུད་དུ་སོང་། ངའི་ཕའི་ཨ་ཁུ་འམ་ཞང་པོ་སུ་ཡིན་ད་ལྟ་མི་དྲན་འདུག་པ་
ཁམས་གཞུང་དགོན་པའི་ཆོ་ག་ཕྱག་ལེན་འབུད་དཀྲོལ་རྡུང་སོགས་པ་སྦྱངས་པ་གང་ལེགས་བྱས། ཚོགས་གླུ་
ལེན་སྐབས་སྐད་ཤིན་ཏུ་སྙན་པས་ཁང་གསར་ཁི་ལེ་ཏེ་ཁང་གསར་ཚང་གི་འཇོལ་མོ་ཟེར། དེ་ནས་ཁོ་རང་མ་
དང་མཉམ་དུ་དབུས་གཙང་ལ་གནས་སྐོར་དུ་ཡོང་། འབྲི་གུང་ནང་དུ་མ་འདས། ཁ་ཆེམས་ལྟར་ཕུང་པོ་ཡར་
ཀླུང་ཤེལ་བྲག་ལ་བསྐྱལ། ལྷོ་གནས་ལེགས་པར་མཇལ། ལྷ་སར་ཕེབས་རྗེས་འགོ་ལོག་བླ་མ་འཇམ་དཔལ་
རོལ་པའི་བློ་གྲོས་ཀྱི་ཞབས་ཕྱི་ཞུས་ཏེ་ལོ་མང་བསྡད། །
སྙིགས་དུས་པདྨའི་གདུང་ཚབ་སྐྱབས་རྗེ་བདུད་འཇོམས་འཇིགས་བྲལ་ཡེ་ཤེས་རྡོ་རྗེ་དང་འཇམ་དབྱངས་
མཁྱེན་བརྩེ་ཆོས་ཀྱི་བློ་གྲོས་སོགས་བླ་མ་ཚད་ལྡན་དུ་མའི་ཞབས་རྡུལ་སྤྱི་བོར་བླངས། རྗེས་སུ་འཕར་ཆིངས་
རྒྱག་རྒྱུ་དང་ལྷ་བྲིས་བྱས་ནས་འཚོ་བ་བསྐྱལ། གཏམ་ཡིག་རྩིས་གང་འཚམས་ཡོད་པ་ཡིན། ལྷག་པར་ཐུགས་
རྒྱུད་ཤིན་ཏུ་བཟང་བས་ཆུང་ནས་བསམ་བཞིན་དུ་སྲོག་གཅོད་གཏན་ནས་མཛད་མ་མྱོང་། ཆུང་དུས་འུར་རྡོ་
འཕངས་ནས་ར་ཞིག་རྐང་པ་བཅག་མྱོང་བར་རྟག་ཏུ་འགྱོད་སེམས་མཛད། ཐང་ལ་ཤིག་འགྲོ་བ་མཐོང་སྐབས་
ཡར་བླངས་ནས་རང་གི་གོང་བར་བཅུག་གིན་ཡོད། མཁས་དབང་དགེ་འདུན་ཆོས་འཕེལ་དང་འབྲེལ་འདྲིས་
ཤིན་ཏུ་ཆེ། དགེ་ཆོས་ལགས་ཀྱིས་མི་ཁྱོད་ཀྱི་ལག་ཤེས་ལ་ང་ཧ་མི་ལས། ཁྱོད་འདྲ་བའི་སེམས་པ་བཟང་པོ་
མཐོང་མ་མྱོང་གསུངས་ནས་ཕོར་ཞག་ལྷག་མ་བཞེས་མྱོང་། ཉམས་རྟོགས་གང་འཚམས་ཡོད་ཀྱང་འདིར་བཀོད་
པའི་ངལ་བ་མ་བྱས། མ་རིན་ཆེན་ཚེ་སྒྲོན་ནི་བྲག་ཡབ་འབའ་སྒོང་ནས་ཡིན། ཕ་བཀྲ་གཡང་ཟེར་ཁ་སྒོ་ལ་སྐད་
ཀྱི་ཆོད་པ་ཞིག་ཡོད་འདུག དུད་ཚང་ཕྱུག་གྲས་ཤིག་ཡིན། ད་ལྟའང་ཤུལ་ཡོད། ངེད་ཀྱི་མ་ནི་གཤིས་ཀ་འཇམ་ལ་
ངང་རྒྱུད་རིང་། གཏམ་ཁ་དཔེ་ཡང་ཡག་པོ་ཤེས། སྐད་ཆ་ཤོད་སྐབས་རྙ་རེ་རྙོ་ར་མེད་པ། གྲལ་འགྲིག་པོ་རྒྱ་རྡོ་སྒྲིག་
288 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



པ་ལྟ་བུ་ཤོད་མཁན་ཞིག་ཡིན། ལུང་པའི་ནང་གི་མཛེས་མ་གྲགས་ཅན་ཞིག་ཡིན་པར་གྲགས། ངོས་ཀྱི་ཕ་མ་
གཉིས་ལྷ་སར་མཐུན་འགྲིག་བྱུང་བར་བུ་མོ་ཞིག་བཙས། ཁོ་བོ་ནི་ཆུང་ཤོས་ཡིན། མ་དྲིན་ཅན་གྱིས་བཤད་པ་
ལྟར་ན། ཁོ་བོ་ལུས་ལ་འཁོར་ནས་བཟུང་རྨི་ལམ་ནང་ནམ་མཁར་འཕུར་བ་དང་། ཆར་སིམ་ནང་དུ་སྤང་ལྗོངས་
སྟེང་དུ་རྐང་རྗེན་མར་སྐྱོད་ཀྱིན་རིགས་གསུམ་མགོན་པོའི་རྡོ་སྐུ་རང་བྱོན་མང་པོ་རྙེད་པ་རྣམས་བསྒྲུབས་ཏེ་ཨམ་
ཕྲག་དང་ཨམ་ཕྲག་བྱས་ནས་བརྒྱངས་པ་རྨིས། ཡང་ཐེངས་གཅིག་རྨི་ལམ་ནང་དུ་རྟ་པ་དཀར་པོ་སྦ་ལྕག་ཐོགས་
པ་ཞིག་གིས་ཁྱོད་ཕ་གིར་སོང་ཞེས་དགོན་པ་ཞིག་བསྟན་བྱུང་བ་ཕྱིས་དགོན་པ་འདིར་བསླེབས་སྐབས་རྨི་ལམ་
ནང་གི་དེ་རང་རེད་འདུག་ཟེར། ཕྲན་བཙས་སྐབས་སུ་ཆར་པ་སིམ་སིམ་འབབ་ཀྱིན་ཡོད་ཁར་མི་ཞིག་གིས་
ཞོ་འོ་མ་གཟིགས་ཞེས་འབོད་བཞིན་པར་སོང་བ་དྲན་གྱི་འདུག་པས་དབྱར་སྟོད་མིན་ནམ་ཞེས་སྲིང་མོ་ཚེ་དབང་
དཔལ་སྒྲོན་གྱིས་ཤོད་ཀྱི་འདུག སྐབས་དེར་ཚེ་རབས་ལས་རྩིས་ཞུས་ཡོད་འདུག་ཀྱང་ཕྱིས་ཡི་གེར་བློས་
བཀལ་བ་རྣམས་མི་མངོན་པའི་དབྱིངས་སུ་རྒྱས་བཏབ་འདུག །
ཁོ་བོ་མ་སྐྱེས་གོང་དཔལ་སྤུངས་སི་ཏུ་པདྨ་དབང་མཆོག་རྒྱལ་པོ་ལྷ་སར་ཕེབས་ནས་ད་ལྟ་ཁོ་བོའི་ཁྱིམ་ཚང་
སྟེ་ཀུན་བཟང་རྩེར་བཞུགས་ཡོད་འདུག་པ་ཕ་དྲིན་ཅན་དེ་མཇལ་བར་བཅར་འདུག་པར་ཁྱིམ་མི་ཡོད་ཚུལ་ཞུ་མ་
ཕོད་ཀྱང་ལྗགས་མདུད་གྲུའུ་ཙི་དམར་པོ་གཉིས་དང་ཟུབ་ཕྱིའི་ལྗགས་མདུད་སེར་པོ་ཞིག་བསྩལ་ནས་དམར་པོ་
དེ་གཉིས་ཁྱོད་བཟའ་མི་གཉིས་ཀྱི་གྱིས། སེར་པོ་དེ་ཁྱོད་ཀྱི་ཕྲུ་གུའི་ཡིན་གསུངས་འདུག་པར་ཚུར་བསླེབས་
ནས་མངལ་ན་གནས་པའི་ཕྲུ་གུ་དེ་བུ་ཡིན་ངེས་པ་མ་ཟད་ཕལ་ཆེར་དགོན་པ་ཆུང་ཆུང་ཞིག་གི་སྤྲུལ་སྐུ་མིན་ནམ་
ཞེས་ཟེར། ཉིན་ཞིག་མི་ཕམ་སྤྲུལ་སྐུ་ཡེ་ཤེས་སྙིང་པོ་ཕེབས་པར་ཕྲུ་གུར་ཁོག་མིང་ཞུས་པས་བསོད་ནམས་
དོན་གྲུབ་ཐོགས་གསུངས། བྱ་ལོའི་སྟོན་མཚམས་ལ་བླ་ཆུང་གི་ཚ་བོ་དབང་ཆེན་སྟོབས་རྒྱལ་ཁྲིད་ནས་སྐུ་གོང་
མའི་མགུལ་ཕུར་ཞིག་ཡོད་པ་ད་ལྟ་ཁོ་བོར་ཡོད། ཀརྨ་པར་བསྔོ་རྟེན་དུ་ཕུལ་བར་སོང་། ལྷ་ས་བརྒྱུད་མཚུར་ཕུར་
བྱོན། ཀརྨ་པ་སྤྲོ་ཁང་དུ་བཞུགས་པ་མཇལ། མགུལ་ཕུར་དེ་ཚུར་གནང་ནས་འདི་ཡང་སྲིད་ལ་དགོས་པས་
ཕྱིར་ཁྱེར་གསུངས། ཕུར་པ་ཁོང་གཉིས་ཀྱི་དབུ་ལ་འཇོག་པར་མཛད། དེ་ནས་ཞལ་ཆེམས་ནང་ཡང་སྲིད་ཀརྨ་
པར་དགོངས་སྐོར་ཞུ་དགོས་ཚུལ་ཞུས་པར། ཕྱི་ཉིན་ཤོག་གསུངས། ཕག་ལོའི་སྟོན་མཚམས་ཙམ་ལ། དགོན་
པ་ནས་བླ་ཆུང་ལ་ཞབས་ཕྱི་ཡེ་ཤེས་དགེ་འདུན་སྦྲགས་ནས་སླར་རྒྱལ་དབང་ཀརྨ་པའི་སྐུ་དྲུང་དུ་སྤྲུལ་སྐུ་ངོས་
འཛིན་ཞུ་ཕྱིར་མངགས། ཁོང་གཉིས་ཨིན་རྒོད་བརྒྱུད་རྭ་སྒྲེང་ནས་འབྱོན་བའི་དགོང་མོ་བླ་ཆུང་གི་གཟིམ་ལམ་
དུ༑ ཐག་རིང་ས་ནས་དཀའ་ཚེགས་གང་ཡང་མ་འཕྲད་པར་རྒྱལ་དབང་རིན་པོ་ཆེའི་ཞལ་མཇལ་གསུང་ཐོས་
བྱུང་ཞིང་ཐུགས་དམ་ཕེབས་པར། ལྷ་སའི་ཇོ་ཁང་གི་བྱང་ཕྱོགས་སུ་དབང་ཞེས་བྱ་བའི་ཁང་པ་རྙིང་ཉམས་ཅན་
གྱི་ནང་ལྷ་མོ་ཀུ་རུ་ཀུ་ལའི་རྟེན་ཡོད་པར་ཕ་མིང་དོན་ལ་མ་མིང་སྒྲོན་ཞེས་བྱ་བ་རིགས་བཟང་འབྱོར་ལྡན་ཞིག་



གི་བུ་ཤིང་བྱའམ་མེ་ཁྱི་ལོ་པ་ཁྱེའུ་དམར་པོ་ཞིག་ཡོད་དེ་ཡིན། མིང་ལ་ཀརྨ་བཤད་སྒྲུབ་ཆོས་ཀྱི་ཉི་མ་ཐོགས་
གསུངས། དེ་ནས་བླ་ཆུང་དང་ཡེ་དགེ་གཉིས་ལྷ་སར་སོང་སྟེ་ཉིན་གཅིག་གང་པོར་ཇོ་ཤཱཀ་རྣམ་གཉིས་གཙོས་
པའི་རྟེན་རྣམས་ཀྱི་དྲུང་དུ་ཡང་སྲིད་འཁྲུལ་བྲལ་རྙེད་རྒྱུར་གསོལ་བ་རྩེ་གཅིག་ཏུ་བཏབ། དེའི་ཕྱི་ཉིན་བར་སྐོར་
དང་སྦྲགས་ཁྲོམ་གཟིགས་སྒང་བརྒྱུད་ནས་སོང་བར་དབང་ལྡན་དཔལ་འབར་གྱི་སྒོ་ཁར་སླེབས་པ་དང་བླ་ཆུང་
ལངས་ཐུང་ཞིག་བྱས་ནས་མདངས་ནུབ་ངའི་རྨི་ལམ་ནང་དུ་མི་ཞིག་གི་ལག་པར་སྦ་ལྕག་བཟུང་བཞིན་པར་ཁྱོད་
ཚོའི་བླ་མ་འདིའི་ནང་དུ་ཡོད་ཟེར་བྱུང་བ་སྒོ་ར་འདི་རང་དུ་འདུག་ཟེར་ནས་སྒོ་རྭའི་མིང་དྲིས་པས་དབང་ལྡན་
དཔལ་འབར་རེད་ཟེར། འོག་ཤོད་དེར་ཆང་མ་ཨ་མ་ཚེས་བཅུ་ལགས་ཞེས་པའི་ས་ནས་ཆང་སྦས་དམ་ཆུང་ཆུང་
ཞིག་གང་ཉོས་ཏེ་འཐུང་བཞིན་སྒོ་ར་འདིའི་ནང་དུ་ལོ་གཅིག་ཡས་མས་སུ་སོན་པའི་བུ་ཡོད་དམ་ཞེས་དྲིས་པར་
རྒྱལ་སྒོའི་སྟེང་དེར་ཁམས་པ་བཟའ་ཚང་གཉིས་ཡོད་པར་ན་ནིང་བུ་ཞིག་སྐྱེས་སོང་ཟེར། དེ་ནས་ཡར་སོང་ནས་
དོན་རྣམས་ལེགས་པར་བསྙད། ཡབ་ཡུམ་གཉིས་ནས་སྣེ་ལེན་གང་ལེགས་མཛད། །
ཡབ་ཡུམ་གྱི་མཚན་དང་བུའི་སྐོར་རྣམས་ཞིབ་པར་དྲིས་པས་ཡབ་ལ་ཚེ་དབང་དོན་གྲུབ་དང་ཡུམ་ལ་རིན་
ཆེན་ཚེ་སྒྲོན་ཞེས་ཞུ་གི་ཡོད་པས་ཡབ་ལ་དོན་དང་ཡུམ་ལ་སྒྲོན་གྱི་ཡི་གེ་ཡོད་ལུགས་དང་གཞན་གྱི་རྟགས་
མཚན་གང་སར་གཞིགས་ན་ཁམས་སྤྲུལ་གྱི་ཡང་སྲིད་ཡིན་པའི་ངེས་ཤེས་འདྲོང་ཐུབ་པར་བྱུང་ཟེར། དེ་ནས་
གནས་ཚང་ཡང་དེར་སྤོས། ཕྱི་ལོ་ན་བཟའ་འབུལ་རྒྱུ་གཏན་འཁེལ་ཞུས། ཡབ་ཡུམ་གཉིས་ལ་སྲས་འཁྲུངས་
སྐབས་ཀྱི་རྟགས་མཚན་ཁྱད་པར་ཅན་མང་པོ་གསུང་རྒྱུ་འདུག་ཅིང་འཁྲུངས་ནས་ཟླ་བ་མང་པོའི་ནང་དུ་ཁྱུང་
ཞིག་གིས་ལག་པར་གསེར་གྱི་རྡོ་རྗེ་བཟུང་འདུག་པ་དང་ཁྱུང་གི་གཤོག་པའི་འོག་ནས་ཉི་མ་འཆར་བཞིན་འདུག་
ཟེར། ཡང་ཕྲུ་གུ་ཁ་གྲགས་ཐུབ་ཙམ་དུས་ལ་སྐྲག་ག་སྐྲག་ག་ཞེས་བྱང་སྐད་བསྐྱོན་གྱི་འདུག་ཟེར། ཕྱི་ལོ་མཁན་
པོ་དཀོན་མཆོག་བརྩོན་འགྲུས་དང་ལྡན་མ་ཚང་གི་པདྨ་གཉིས་སོ་སོ་སྡེ་དགོན་གཉིས་ནས་བཏང་སྟེ་ན་བཟའ་
ཕུལ། ཁོང་གཉིས་ཕྱིར་ལོག་སྐབས་རྭ་སྒྲེང་དོན་རྐྱེན་བྱུང་བའི་སྐབས་རེད་ཟེར། རབ་བྱུང་བཅུ་དྲུག་པའི་ས་
གླང་ལོ་སྟེ་སྤྱི་ལོ་༡༩༤༧ལོའི་དབྱར་ཀར་སྡེ་དགོན་གཉིས་ནས་གདན་ཞུ་བྱ་སླད་སྐྱ་སེར་དུ་མས་ཆིབས་ཁལ་
མང་པོ་དང་བཅས་ལྷ་སར་གདན་ཞུར་ཡོང་། གཟའ་སྐར་འཕྲོད་སྦྱོར་བསྟུན་ནས་འཕན་པོ་བརྒྱུད་དེ་ཆིབས་ཐོག་
ཕེབས། ཨབ་རོང་ནང་དུ་འབྱོར་སྐབས་ཡུལ་ལུང་གི་གཞི་བདག་མང་པོ་ཕེབས་བསུར་ཡོང་བ་གཞན་སུས་
ཀྱང་མ་མཐོང་བར་ཁོ་བོས་མཐོང་ཚུལ་ད་ལྟའང་ཟར་ཟིར་ཞིག་དྲན། དགོན་དུ་འབྱོར་ནས་རིང་མིན་ལ་གཟའ་
ཚེས་འཕྲོད་སྦྱོར་ཤིན་ཏུ་ལེགས་པའི་ཉིན་ཁྲི་འདོན་ཞུས། ཁྲི་སྟེང་དུ་བཞུགས་མ་ཐག་ཏུ་ང་ལ་རྒྱལ་བ་ལྔ་པའི་
སྐུ་དགོས་ཟེར། ཕ་དྲིན་ཅན་དེ་ལྷ་བྲིས་ལ་ཤིན་ཏུ་མཁས་པས་དེ་མར་ཤོག་བུའི་སྟེང་དུ་བྲིས་ནས་རྟེན་གསུམ་
དང་མཉམ་དུ་ཕུལ་བ་ད་ལྟའང་དྲན་ཙམ་སྣང་། ཡབ་དམ་པ་དེས་བྲིས་པའི་སྤྱན་རས་གཟིགས་ཀྱི་ཙ་ཀ་ལི་ཞིག་
290 ཁམས་དང་ཉག་ཆུ་ཁུལ་གྱི་དགོན་སྡེའི་སྐོར།



དགོན་པར་འདུག་པ་ལོ་འགའི་སྔོན་ལ་ལྷ་སར་སྡེ་དགེའི་བླ་མ་སྐུ་གཟུགས་ཆེན་པོ་ཞིག་འདུག་པ་ཁྱིམ་དུ་ཕེབས་
ནས་འབྲི་རོགས་གསུངས་པ་དེ་རང་རེད། སྐབས་དེར་བླ་མ་དེས་ངེད་གཉིས་རྟེན་འབྲེལ་ཞིག་ཡོད་གསུངས་
པ་དེ་དྲན་བྱུང་
། དེ་ཁམས་སྤྲུལ་གོང་མ་ཡིན་པ་གོར་མ་ཆག་ཅེས་ཟེར། རང་ལོ་དྲུག་ཙམ་ལ་སོན་སྐབས་ཡབ་
ནས་འབྲི་ཀློག་བསླབས། ཆོས་སྤྱོད་སོགས་བློར་འཛིན་བྱས། རང་ལོ་དགུའི་སྟེང་དུ་མ་ཕྱོགས་ཀྱི་ཉེ་དུ་རྒྱུད་
སྟོད་གྲྭ་ཚང་གི་བསྐྱེད་རིམ་པ་བློ་བཟང་ཟླ་བ་རྒྱུད་སྟོད་གྲྭ་ཚང་ནས་ཨ་མདོ་གནས་མོ་དགོན་པར་མཁན་པོ་གནང་
བར་མངགས་པ་དེ་ལ་གནས་སྐབས་རིང་སྐུ་ཡོན་ཕུལ་རོགས་ཞེས་ཡབ་ནས་རེ་བཅོལ་བྱས་པ་ལྟར་ཁས་བླངས།
རང་ལོ་བཅུ་སྟེ་ཤིང་མོ་ལུག་གི་དགུན་དུས་སུ་ལྷ་སར་གནས་མཇལ་དུ་ཡོང་། དགུན་དུས་རྒྱུད་སྨད་གྲྭ་ཚང་དུ་
སྐྱབས་རྗེ་ཁྲི་བྱང་རིན་པོ་ཆེའི་སྐུ་མདུན་ནས་གསང་བདེ་འཇིགས་གསུམ་གྱི་དབང་ཆེན་ཞུས། མེ་ཕོ་སྤྲེལ་ལོར་
འཇམ་དབྱངས་མཁྱེན་བརྩེ་ཆོས་ཀྱི་བློ་གྲོས་མཆོག་གི་ཞལ་སྔ་ནས་སྙིང་ཐིག་ཡ་བཞི་སྤོམ་མདའ་ཚང་ནས་ཡོན་
བདག་ཞུས་ནས་ཚར་གཅིག་དང་བསམ་འགྲུབ་ཕོ་བྲང་ནས་ཡོན་བདག་ཞུས་ནས་ཚར་གཅིག་སྟེ་བསྡོམས་ཚར་
གཉིས་ཞུས། ཀུན་བདེ་གླིང་ནས་གསོལ་བ་བཏབ་པ་བཞིན་སྐྱབས་རྗེ་ལྷ་བཙུན་རིན་པོ་ཆེའི་ས་ནས་ཟུར་བཀའ་
བརྒྱ་རྩ་དང་འཇིགས་བྱེད་སེར་པོའི་དབང་བསྩལ། །
ཞི་བདེ་དགོན་ནས་གསོལ་བ་བཏབ་པ་བཞིན་སྐྱབས་རྗེ་ཁྲི་བྱང་རིན་པོ་ཆེ་ནས་རིན་འབྱུང་བརྒྱ་རྩ་བསྩལ་
བ་ཞུས། འཇམ་དབྱངས་མཁྱེན་བརྩེ་ཆོས་ཀྱི་བློ་གྲོས་མཆོག་གིས་གསོལ་བ་བཏབ་པ་བཞིན་འཕགས་མཆོག་
འཇིག་རྟེན་མགོན་པོ་མི་ཡི་གཟུགས་སུ་འཆར་བའི་ཞལ་སྔ་ནས་སྤྱན་རས་གཟིགས་སེམས་ཉིད་ངལ་གསོའི་
དབང་ཐོབ། གཟིམ་ཆུང་མཇལ་ཁ་གནང་བར་འཇམ་དབྱངས་མཁྱེན་བརྩེ་ཆོས་ཀྱི་བློ་གྲོས་ནས་ར་ས་གཙུག་
ལག་ཁང་དཀྱིལ་འཁོར་མཐིལ་དུ་གུ་རུ་བདུད་འདུལ་མ་བཞེངས་དགོས་པའི་སྐུལ་མ་ཞུས་པ་སོགས་ཀྱི་སྐོར་
དཀར་ཆག་ནང་དུ་གསལ། རྫོགས་ཆེན་རིན་པོ་ཆེ་སྐུ་འཕྲེང་དྲུག་པ་འཇིགས་བྲལ་བྱང་ཆུབ་རྡོ་རྗེའི་སར་སྐུ་
བཅར་ཞུས་པར་ཐུགས་ཤིན་ཏུ་དགྱེས་ཚོར་ཆེན་པོའི་ངང་ནས་ཁྱོད་ངའི་སྤྲུལ་སྐུ་ཡིན་གསུངས་བཞིན་དཀོན་
མཆོག་སྤྱི་འདུས་ཀྱི་ཚེ་དབང་བསྩལ། དང་པོ་ཐུབ་དབང་གི་སྐུ་ལི་མ་ཞིག་བསྩལ་རྩིས་མཛད་ཀྱང་ཚེ་དཔག་
མེད་ཀྱི་སྐུ་ལི་མ་མཐོ་གང་ཙམ་ཞིག་གསོལ་བསྩལ་མཛད། མཆོག་སྤྲུལ་པདྨ་བསྐལ་བཟང་གི་སྐུ་རྩེད་གནང་
བྱེད་རྒྱ་གར་བས་བཟོས་པ་མིན་ནམ་ལྕགས་ཀྱི་སྤྲེའུ་ཞིག་འདུག་པ་སྔ་གཡར་གྱིས་གུས་པར་བསྩལ་གནང་
མཛད། ལྕགས་ཀྱིས་བཟོས་པའི་སྤྲེའུ་དེས་སྤྲེལ་སྤྲུལ་མཚོན་པ་མིན་ནམ་སྙམ། རྗེས་སུ་སྤྲུལ་སྐུ་པདྨ་སྐལ་
བཟང་མཆོག་ནས་ཀྱང་ཐུགས་དྲན་སོས་ཏེ་བསྐྱར་ཟློས་མཛད། མེ་ཕོ་སྤྲེལ་ལོའི་སྟོན་ཀར་དགོན་པར་ཕྱིར་ལོག་
ས་ཁྱི་ལོའི་དགུན་མཚམས་སུ་ལྷ་སར་ཕྱིར་བསྐྱོད་ཀྱིས་ཕྱི་ལོ་རྒྱལ་བའི་མཚན་རྟགས་བཞེས་པ་མཇལ་བར་
ཡོང་། དེ་ནས་ཕར་མ་ལོག་གོང་ལྷ་སར་དམག་འཁྲུག་ལངས། ས་ཕག་སྤྱི་ལོ་༡༩༥༩ལོ་ནས་ཤིང་འབྲུག་སྤྱི་ལོ་



༡༩༦༤ལོ་བར་སློབ་ཆུང་ལ་ཁྲལ་སེལ་ཙམ་དུ་བསྐྱོད། ཤིང་སྦྲུལ་༡༩༦༥ལོར་བོད་ལྗོངས་ས་གཤིས་ལས་ཁུངས་
སུ་བཟོ་པར་ཚུད། དེའི་ཕྱི་ལོ་མེ་ཕོ་རྟ་སྤྱི་ལོ་༡༩༦༦ལོར་མིའི་རིགས་ཀྱི་ལོ་རྒྱུས་ནང་མཐོང་དཀོན་པའི་རིག་
གནས་གསར་བརྗེ་ཆེན་པོ་ཚུགས་ནས་རང་ཡང་ལྷ་ས་ཨར་འདམ་བཟོ་གྲྭར་བསྒྱུར་བཀོད་ཀྱི་ཚུལ་དུ་མངགས།
ལྕགས་ཁྱི་སྤྱི་ལོ་༡༩༧༠རང་ལོ་ཉེར་ལྔའི་སྟེང་བཙོན་འཇུག་གིས་ས་ཕོ་རྟ་སྤྱི་ལོ་༡༩༧༨ལ་བཙོན་ར་ནས་ཐར་
ཙམ་བྱུང་། ལྕགས་ཕོ་སྤྲེལ་༡༩༨༠ལོར་ཀྲུང་གོ་སྤྱི་ཚོགས་ཚན་རིག་ཁང་ནས་རྒྱལ་ཡོངས་སུ་རྒྱུགས་ཚད་
བླངས་པར་ཞུགས་ནས་ལོན་པས་བོད་ལྗོངས་སྤྱི་ཚོགས་ཚན་རིག་ཁང་ནས་བསྡུ་ཉར་གྱིས་ལོ་བཅུར་བསྡད།།
དེ་ནས་ལྕགས་ལུག་སྤྱི་ལོ་༡༩༩༡ལོར་བོད་ལྗོངས་དཔེ་མཛོད་ཁང་གསར་འཛུགས་ལ་ལས་བསྒྱུར་བྱས་ཤིང་
བོད་ཀྱི་སྔོན་བྱོན་མཁས་གྲུབ་རྣམས་ཀྱི་བསྟན་བཅོས་འཐོར་བ་སྡུད་པ་དང་། འཁྲུགས་པ་སྡེབས་པ། གབ་པ་
མངོན་ཕྱུང་གིས་དཀར་ཆག་བསྒྲིགས་པ་སོགས་ཀྱིས་ལྕགས་འབྲུག་སྤྱི་ལོ་༢༠༠༠ལོ་བར་གཞུང་ལས་བསྒྲུབས་
སོ༑ ༑ཁོ་བོ་ཆུང་ནས་བློ་འཛིན་བྱ་རྒྱུར་རིག་པ་ཆེར་མེད་ཀྱང་གོ་བ་ལེན་རྒྱུ་སྐྱོན་མེད་ཙམ་ཡིན་སྙམ། འཛོང་
ཁུག་ནང་དུ་ཡོད་སྐབས་སུ་པདྨའི་གདུང་ཚབ་སྐྱབས་རྗེ་བདུད་འཇོམས་འཇིགས་བྲལ་ཡེ་ཤེས་རྡོ་རྗེ་མཆོག་གི་
ཞལ་སྔ་ནས་ཕུར་པ་སྤུ་གྲི་རེག་ཕུར་གཏེར་བཞེས་ནས་ལོ་གསུམ་རིང་བཅད་རྒྱ་ལེགས་པར་གནང་བའི་དབང་
ཐོག་མ་དེ་ལུང་ཟིན་མི་བཞི་ཡོད་པ་སྟེ། བྱ་བྲལ་སངས་རྒྱས་རྡོ་རྗེ་དང་། གོ་འཇོ་བླ་ཆུང་ཨ་ཕོ་ཤེས་རབ་རྒྱ་
oདགོན་པའི་ཉེ་འཁོར་གྱི་གནས་རི།
292 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



མཚོ། ཇོ་ལགས་ཤིག་ཡོད་པ་མིང་མི་དྲན། ཁོ་བོ་བཅས་ཡིན་པར་ཁོ་བོའི་དྲིན་ཅན་བཀའ་འཁྲོལ་ལྟར་དབང་
ཞུས། ཁོ་བོ་ལོ་བཞི་ཙམ་ཞིག་ལ་དགོན་པར་སྡོད་སྐབས་ཉིན་ཞིག་རང་གཅིག་པུར་གད་མོ་ཆེན་པོ་དགོད་ཀྱིན་
འདུག་ཟེར། གཞན་གྱིས་ཅི་ཡིན་ནམ་སྙམ་ནས་གང་བྱུང་ངམ་དྲིས་པར། ད་ལྟད་མོ་འདུག རྒྱབ་ལུང་ནང་དུ་
མི་ཞིག་གིས་རྒོ་བ་གསོད་ཕྱིར་མེ་མདའ་འཕངས་པས་ལུག་འདྲོག ལུག་གི་རྗེས་སུ་སོང་བས་རྒོ་བའི་རོ་ལ་བྱ་
རྒོད་འཚུབ། ཡང་ཚུར་ཡོང་བས་ལུག་སྤྱང་ཀིས་འདེད་ཀྱིན་འདུག་ཟེར། ཕྱི་ཉིན་རྒྱབ་ལུང་ནང་གི་མི་ཚོས་ཟེར་
རྒྱུར། རྡོ་རྐོ་བསམ་འགྲུབ་ཅེས་པ་ཞིག་ཡོད་པས། ལུག་འཚོ་བཞིན་ཡོད་པའི་སར་སོང་ནས་ལུག་ཁྱུ་གཡར་
ཙམ་བྱེད་རོགས་ཟེར་ནས་རྒོ་ལུག་བསྲེ་ཐབས་བྱས་ནས་ལུག་གསེང་ནས་རྒོ་བར་མེ་མདའ་འཕངས། ལུག་ཁྱུ་
འདྲོགས་པའི་རྗེས་སུ་བསྙེགས་པར་རྒོ་རོ་བྱ་རྒོད་ཀྱིས་ཟ་བར་འོང་། མདོར་ན་ཁོ་བོས་ཁ་སང་བཤད་པ་ལྟར་
བྱུང་འདུག རྣམ་ཀུན་གཉིད་ཁུང་ནང་ཚིག་བདུན་གསོལ་འདེབས་འདོན་པ་ད་ལྟའང་དྲན་གྱི་འདུག ཆོས་སྐྱོང་
ཇག་པ་མེ་ལེན་དངོས་རྒྱུགས་བྱེད་ཀྱི་ཡོད། སྐབས་རེ་ཆང་ལུང་པར་མེད་པར་ཆང་དྲི་ཕ་ལེར་འོང་། མེ་ཕོ་སྤྲེའུ་
ལོའི་དགུན་ཁར་བླ་བྲང་གི་ཐུག་ལྕགས་གཉིས་ཀྱི་རྩེ་ནས་མེ་འབར་བ་སྐྱེད་མ་དྲིན་ཅན་དང་ཡོངས་འཛིན་ངེད་
གསུམ་ཀས་མཐོང་། སྔར་སྐུ་གོང་མ་ཞིང་ལ་ཕེབས་ཚར་ཙམ་རྗེས་ལ་འབུལ་སྡུད་ཕེབས་མཁན་མིན་ནམ་སེ་
རའི་གྲྭ་པ་ཞིག་གིས་ད་ཁྱོད་ཚོའི་བླ་མའི་ཡང་སྲིད་ངོས་འཛིན་ཞུ་ཐུབ་རྒྱུ་ཁག་པོ་རེད། དེ་བས་ཁྱོད་ཚོའི་བཀའ་
འགྱུར་དེ་སྤུས་ལེགས་ཤིག་འདུག་པས་སེ་རར་ཕུལ་ན་དགའ་ཞེས་བཤད་པར་ལ་ལས་དེ་རང་བྱེད་ཟེར། བཀའ་
འགྱུར་པོད་བཞི་རེར་རྒྱབ་རེ་བྱས་ནས་གྲ་སྒྲིག་ཨང་གསར་གྲུབ་པར་དེའི་དགོང་མོ་གྲོས་གཞི་འདོན་མཁན་དེའི་
ཁ་ནས་ཁྲག་སྐྱུགས་ཏེ་ལྔ་པའི་ལམ་ལ་སོང་། །
གོང་འཕྲོས་སློབ་གཉེར་གྱི་སྐོར་ལ། རང་ལོ་དགུ་ནས་བཅུ་བཞི་བར་སྔ་ལངས་ཕྱི་ཉལ་གྱིས་དཔེ་ཆ་བློར་
འཛིན་རྐྱང་པ་བྱས། མཆོད་པ་བཅའ་བཞེངས་དང་ཆོ་ག་ཕྱག་ལེན་དགའ་རབ་ཡིན། དུས་ལོག་རྗེས་སུ་ས་མོ་
ཡོས་སྤྱི་ལོ་༡༩༦༣ལོར་འབྲས་སྤུངས་སུ་སྐྱབས་རྗེ་ལྷ་བཙུན་རིན་པོ་ཆེའི་སྐུ་མདུན་ནས་ཀུན་རིག་གི་དབང་
ཐོབ། བཙོན་གྲོལ་ཐོབ་རྗེས་ཐོག་མར་སིབ་རྫོགས་ཆེན་གད་ཐོག་སྤྲུལ་སྐུ་འགྱུར་མེད་རྣམ་རྒྱལ་དང་ཉག་བླ་བྱང་
ཆུབ་རྡོ་རྗེའི་སྐུ་ཚབ་ཐུགས་མཆོག་རྡོ་རྗེའི་ས་ནས་ཐང་སྟོང་རྒྱལ་པོའི་ཚེ་དབང་། ཀཿ ཐོག་མཁན་པོ་ངག་ཆུང་
གི་དངོས་སློབ་གོ་འཇོ་ཨ་རྟ་བླ་མའི་ས་ནས་དཔལ་ཆེན་གྱི་དབང་། འཇམ་རྒྱལ་མཆོག་སྤྲུལ་ཀུན་དགའ་ཚུལ་
ཁྲིམས་ཞལ་སྔ་ནས་གཏེར་སྟོན་རྡོ་རྗེ་ཚེ་རྒྱལ་གྱི་གཏེར་གསར་ཐུགས་སྒྲུབ་སྡུག་བསྔལ་མུན་སེལ་དང་རྟ་མགྲིན་
དཔལ་དགུའི་དབང་ཆེན། དཀོན་མཆོག་སྤྱི་འདུས་ཀྱི་དབང་བཞི་ཆ་ཚང་། མ་གཅིག་གི་གཅོད་དབང་། གཉན་
ཆེན་ཐང་ལྷའི་སྲོག་གཏད། སྙིང་ཐིག་དང་བཀའ་བརྒྱུད་ཀྱི་འཕོ་ལུང་གྲངས་མང་
། ཐང་རྒྱལ་སྙན་བརྒྱུད། སྤྱན་
རས་གཟིགས་འཁོར་བ་དོང་སྤྲུགས་དང་རྟ་ཕྱག་ཁྱུང་གསུམ་སོགས་ཀྱི་དབང་ཞུས། ངེས་པ་དོན་གྱི་པཎྜི་ཏ་ཁྲོ་རུ་



ཚེ་རྣམ་མཆོག་གི་ཞལ་སྔ་ནས་གཡུ་ཐོག་སྙིང་ཐིག་གི་སྨན་བླའི་དབང་ཚར་གཉིས། རྩ་རྒྱུད་གསར་སྙིང་གི་ལུང་།
ཁྲིད་ཡིག་ཡེ་ཤེས་བླ་མའི་ལྗགས་ཁྲིད། བཤེས་སྤྲིངས་འགྲེལ་པ་མི་ཕམ་མཆན། མཁྱེན་བརྩེའི་དབང་པོའི་ཆུ་
གཏོར་དང་གསུར་གྱི་ལུང་། འབེ་སྟོན་ཡེ་ཤེས་རྡོ་རྗེའི་རྩ་རྒྱུད་གསང་སྙིང་གི་འགྲེལ་བཤད་དང་ཀུན་མཁྱེན་ཀློང་
ཆེན་པའི་རྒྱུད་བླའི་འགྲེལ་པའི་པོད་ལུང་སོགས་ཞུས། མཁས་བཙུན་བཟང་གསུམ་གྱི་བདག་ཉིད་ཆེན་པོ་ཚུལ་
ཁྲིམས་རྒྱལ་མཚན་རིན་པོ་ཆེའི་ཞལ་སྔ་ནས་མཁན་པོ་གཞན་དགའི་སྤྱོད་འཇུག་གི་མཆན་འགྲེལ། རྒྱུད་བླ་མའི་
འགྲེལ་པ། ས་ཆེན་གྲགས་པ་རྒྱལ་མཚན་གྱི་རྩ་ལྟུང་བཅུ་བཞིའི་འགྲེལ་པ། ས་པཎ་གྱི་སྡོམ་གསུམ་རབ་དབྱེ་
རང་མཆན་མ། གོ་རམས་པའི་གང་བློ་མའི་འགྲེལ་པ། ས་པཎ་གྱི་མཁས་འཇུག་དང་མི་ཕམ་གྱི་མཁས་འཇུག་
གཉིས་ཀྱི་འགྲེལ་པ། གེ་སར་རྡོ་རྗེ་ཚེ་རྒྱལ་གྱི་སྲོག་གཏད་སོགས་ཞུས། རབ་བྱུང་བཅུ་བདུན་པའི་ལྕགས་
འབྲུག་ལོའི་བོད་ཟླ་གསུམ་པའི་ཚེས་བཅོ་ལྔ་ཉིན་དཔལ་ལྡན་འབྲུག་པའི་གདན་ས་གྲྭ་སྡིངས་པོ་ཆེར་སྐྱབས་རྗེ་
གྲུབ་རིགས་ཁྱུ་མཆོག་རིན་པོ་ཆེའི་ཞལ་སྔ་ནས་འབྲུག་ལུགས་བླ་མ་མཆོད་པའི་དབང་དང་། མི་འཁྲུགས་པ་ལྷ་
བཅུ་གསུམ་གྱི་དབང་། ཚེས་བཅུ་དྲུག་ཉིན་ཕག་མོ་ཞལ་གཉིས་མའི་དབང་། ཚེས་བཅུ་བདུན་ཉིན་བདེ་མཆོག་
ལྷན་སྐྱེས་ཀྱི་དབང་། ཚེས་བཅོ་བརྒྱད་ཉིན་སྔ་དྲོ་དཀོན་མཆོག་སྤྱི་འདུས་རྩ་གསུམ་གྱི་དབང་དང་བཀའ་གཏད།
ཕྱི་དྲོ་མགོན་པོ་ཕྱག་བཞི་ཕྱི་སྒྲུབ་ཀྱི་དབང་། བཅུ་དགུ་ཉིན་གུར་དྲག་ཀི་ལ་ཡའི་དབང་སོགས་ཞུས། གཟན་
དཀར་རིན་པོ་ཆེ་ཐུབ་བསྟན་ཉི་མ་མཆོག་གི་ས་ནས་ཚིག་གསུམ་གནད་རྡེག་དང་ཤེས་བྱ་ཀུན་ཁྱབ་ཀྱི་ལུང་ཞུས།
སྐྱབས་རྗེ་དིལ་འགོ་མཁྱེན་བརྩེའི་སྐུ་མདུན་ནས་བསམ་ལྷུན་གྱི་ལུང་ཞུས། གྲུབ་ཆེན་དཔལ་ཆུང་ས་ནས་མ་ཎིའི་
ལུང་། དགེའི་བླ་རིན་པོ་ཆེའི་སྐུ་མདུན་ནས་ཡིག་བརྒྱ་ཚིག་བདུན་གསོལ་འདེབས་ཚེ་ལྷ་རྣམ་གསུམ་གྱི་ལུང་།
དཔལ་སྤུངས་མཁན་པོ་བློ་ཆོས་ས་ནས་ཡིག་བརྒྱ། བསམ་ལྷུན་སིདྡྷི་སོགས་ཀྱི་ལུང་། མཁན་ལྷ་དབང་རྡོ་རྗེའི་
ས་ནས་མི་ཕམ་གྱི་ངོ་མཚར་སྒྱུ་མའི་བེ་བུམ་གྱི་ལུང་སོགས་ཞུས། རིག་གནས་ཐད་ཚུལ་ཁྲིམས་རྒྱལ་མཚན་
རིན་པོ་ཆེ་ནས་བན་དེ་ལྷག་བསམ་གྱི་སུམ་རྟགས་ཀྱི་འགྲེལ་པ། མཁན་རིན་པོ་ཆེ་ཚེ་རྣམ་གྱི་ས་ནས་སྒྲ་ཀ་ཙན་
དབྱངས་གསུམ་དང་། སྡེབ་སྦྱོར་རིན་འབྱུང་། སི་ཏུའི་སུམ་རྟགས་འགྲེལ་པ། སྙན་ངག་ལེའུ་བར་པ་སོགས་
ཞུས། ཆོས་འཆད་སྤེལ་གྱི་ཐད་ལ་ཆུང་ནས་སྤྲུལ་སྐུ་སྤྱི་ཡོངས་ཀྱི་ལད་མོའི་ཐད་ནས་དབང་ལུང་འདྲ་སྤེལ་ཁུལ་
བྱས། སྤྱི་ལོ་༡༩༥༩ལོ་ནས་༡༩༨༦ལོའི་བར་ཅི་ཡང་མི་སྨྲ་བའི་བརྟུལ་ཞུགས་བཟུང་ནས་མི་སྡོད་ཀ་མེད་བྱུང་། མེ་
ཕོ་སྟག་སྤྱི་ལོ་༡༩༨༦ལོར་སྔར་དགོན་པའི་གྲྭ་ཁོངས་ཐོག་མར་ཕུན་ཚོགས་དར་རྒྱས་གཙོས་དྲི་མེད་འོད་ཟེར་
དང་བསོད་ནམས་རྡོ་རྗེ་རྗེས་སུ་དོན་གྲུབ་དང་ཆོས་གྲགས་དང་ཨོ་རྒྱན་སོགས་ཀྱིས་མཚོན་དད་ལྡན་དམངས་
ནས་ལྟོགས་པ་ཟས་འདོད་དང་སྐོམ་པ་ཆུ་འདོད་ལྟར་གྱི་དགོན་པ་བསྐྱར་བཞེངས་ཞུ་རྒྱུའི་རེ་འདུན་བཏོན་པ་ལྟར་
རབ་རྒྱན་མེ་ཡོས་ཀྱི་ལོར་དགོན་པ་བསྐྱར་གསོའི་འགོ་ཚུགས་པ་ནས་བཟུང་ད་བར་སོ་དྲུག་ཕུད་ཨིན་རྒོད་དང་
294 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



འོད་སྣ། གསང་གཞུང་སོགས་ཀྱི་མང་ཚོགས་སྟོང་ཕྲག་
དུ་མར་ལུང་། སྐྱབས་སྡོམ། འཕོ་ལུང་སོགས་ཆོས་ཀྱི་
སྦྱིན་པ། སྲོག་གཅོད་སྤོང་ཞིང་ཚེ་ཐར་གཏོང་བ། མ་ཎི།
བཛྲ། ཡིག་བརྒྱ། སྐྱབས་འགྲོ་ཁས་ལེན་དང་དབང་ལུང་
མན་ངག་སློབ་མ་བཅུ་ཕྲག་ཁ་ཤས་བྱུང་བར་ཕན་པ་ཆེ་བ་
བྱུང་སོང་། །
རྩོམ་པའི་ཐད་ལ། སྔ་འགྱུར་རྙིང་མའི་བྱུང་བ་མདོ་
ཙམ་བརྗོད་པ་པདྨ་རཱ་གའི་དོ་ཤལ་གཞོན་ནུ་དགྱེས་པའི་
མགུལ་རྒྱན། གངས་ཅན་བོད་ཀྱི་ལོ་རྒྱུས་རིག་པའི་དཔེ་
ཐོ་བློ་གསལ་དགའ་སྟོན། གངས་ཅན་གྲགས་ཅན་མི་སྣའི་
འཁྲུངས་འདས་ལོ་ཚིགས་རེའུ་མིག་གསལ་བར་སྟོན་པ།
གཏམ་གྱི་ཚོགས་ལེགས་པར་བཤད་པ་ཨུཏྤལ་སྔོན་པོའི་
དོ་ཤལ་ཤེས་ལྡན་དགྱེས་པའི་མགུལ་རྒྱན། དཔལ་ལྡན་
འབྲས་སྤུངས་དགོན་པའི་དཀར་ཆག་དྭངས་གསལ་ཤེལ་
གྱི་མེ་ལོང་རྩོམ་སྒྲིག་གི་འགན་ཁྱེར་བ་དང་། བོད་དར་
ནང་བསྟན་གྱི་སྤྲུལ་སྐུ་ངོས་འཛིན་བྱེད་ཕྱོགས་སྐོར། དགེ་
འདུན་ཆོས་འཕེལ་གྱི་གསུང་རྩོམ་ཕྱོགས་སྒྲིག་གི་རྩོམ་
སྒྲིག་ཞུས་པ་སོགས་སོ། །བྱ་བ་ལས་ཀྱི་འཁོར་ལོའི་ཐད་
གཤམ་དུ་དགོན་པ་བསྐྱར་བཞེངས་ཞུས་པའི་སྐབས་སུ་
ཤེས་པར་བྱའོ། ། །
༈ བཞི་པ། སྔར་གྱི་དགོན་པའི་རྟེན་དང་བརྟེན་པའི་
དཀར་ཆག་རགས་ཙམ་དང་སྒྲུབ་པ་ཉམས་ལེན་གྱི་སྐོར་
ཆེ་ལོང་ཙམ་བརྗོད་པར་བྱ་བ་ལ། སྔར་གྱི་ཀ་བཞི་ཆེ་ཚད་
ཅིག་ཡོད་པར་སྐུ་རྟེན་གྱི་གཙོ་བོ་སྤྱན་རས་གཟིགས་ཕྱག་
སྟོང་སྤྱན་སྟོང་འཇིམ་སྐུ་ཐོག་ཚད་གཅིག དེའི་གཡས་
སུ་མཉམ་མེད་ཐུབ་པའི་དབང་པོ་དང་ཨོ་རྒྱན་པདྨ་འབྱུང་
oཐོས་བསམ་བྱང་ཆུབ་གླིང་དགོན་པའི་བསྟན་
བདག་ཁམས་སྤྲུལ་བསོད་ནམས་དོན་གྲུབ་མཆོག



གནས་ཀྱི་འཇིམ་སྐུ་མི་ཚད་ཆུང་བ་རེ། ཆོས་སྐྱོང་ཇག་པ་མེ་ལེན་གྱི་ཞལ་འབག་བྱིན་ཅན། ལྡེབས་བྲིས་ལ་འདུ་
ཁང་སྦུག་ཏུ་སྟོན་པ་གཙོ་འཁོར་ལ་འཁོར་གནས་བརྟན་བཅུ་དྲུག་གིས་བསྐོར་བ། ཕྱོགས་བཞིར་རྒྱལ་བ་རིགས་
ལྔའི་སྐུ་རེ། ཤར་ངོས་རྒྱལ་ཆེན་རིགས་བཞི་དང་། སྲིད་པ་འཁོར་ལོ། ཚེ་རིང་དྲུག་སྐོར། ལྷོ་ངོས་སུ་ཟངས་
མདོག་དཔལ་རིའི་ཞིང་བཀོད། གེ་སར་སྐྱེས་བུ་དོན་གྲུབ། གཞི་བདག་གྲྭ་པ་གྲྭ་མ། གསེང་ཡབ་ལ་མཁན་
སློབ་ཆོས་གསུམ་སོགས་ཡོད་པ་དྲན། གསུང་རྟེན་ལ། རྒྱལ་བའི་བཀའ་འགྱུར་རིན་པོ་ཆེ་སྣར་ཐང་སྤར་མ་
གླེགས་ཤིང་གླེགས་ཐག་སོགས་ཤིན་ཏུ་སྤུས་ལེགས། འབུམ་རྒྱས་འབྲིང་བསྡུས་གསུམ་སོགས་བཞུགས། བླ་
བྲང་ལ་རིན་ཆེན་གཏེར་མཛོད་དཔལ་སྤུངས་སྤར་གཞི་པོད་དྲུག་ཅུ་རེ་གཅིག་ཅན། གཞན་ཡང་ཕྱག་དཔེ་གང་
འཚམས་ཡོད། དེའི་ནང་ནས་རྗེ་མི་ལའི་རྣམ་ཐར་བྲིས་མ་བར་བར་ལ་རི་མོ་ཚོན་ཁྲ་ཅནཞིག་ཡོད་པ་ད་ལྟའང་
གསལ་པོ་དྲན་གྱི་འདུག ཕྱག་དཔེ་རྣམས་ཞབས་ཏོག་ཞན་པས་དཔེ་སྒྲིལ་ཡང་མེད་པར་ས་ཁྲིའི་སྟེང་བཞག་
ཡོད། བླ་བྲང་གི་སྐུ་རྟེན་ལ་གོང་སྨོས་བླ་མ་གོང་མས་གཏེར་ནས་བཞེས་པའི་ཕུར་པ་རྡོ་རྗེ་གཞོན་ནུའི་སྐུ་དང་།
གནམ་ལྕགས་ཀྱི་རལ་གྲི་སྐུ་གོང་མའི་གཏེར་མ་གོང་མའི་སྲིང་མོ་ཨ་སྒྲོན་གྱིས་ཕ་ཡུལ་ནས་རྗེས་སུ་ཁྱེར་ཡོང་
བ་ད་ལྟའང་བཞུགས། གྲུབ་ཆེན་དཔལ་འཛིན་གྱི་སྐུ་ལི་དམར་མཐོ་གང་ཙམ་ཤིན་ཏུ་བྱོན་ལེགས། སྐུ་གོང་མའི་
འབྲལ་སྤང་ཨ་ཤྭ་ཀ་མ་མཛུབ་གང་ཙམ་ལྡན་མ་ཚང་གིས་ཉར་བ་དང་། རྒྱ་ནག་གི་ཐུབ་པ་ལི་མ་མཐོ་གང་གཉིས་
ད་ལྟ་ལག་ཏུ་ཡོད། འབྲུག་པད་དཀར་གྱི་སྐུ་བོད་ལི་མཇོལ་གང་ཙམ་དང་། གོང་སྨོས་རྫོགས་ཆེན་རིན་པོ་ཆེས་
བསྩལ་བའི་ཚེ་དཔག་མེད་ཀྱི་སྐུ་ལི་མ་མཐོ་གང་ཅན། ཚེ་དཔག་མེད་སྨན་འདམ་གྱི་སྐུ་ཁྲུ་གང་ཙམ། གུ་རུ་པདྨ་
སཾ་བྷ་བ་འཇིམ་སྐུ་བྱོན་ལེགས། འབྲུག་ཡོངས་འཛིན་རིན་པོ་ཆེའི་ཕྱག་བཟོས་ཇག་མེ་འཇིམ་སྐུ་མཐོ་གང་ལྷག་
གཅིག མཁའ་སྤྱོད་མ་འཇིམ་སྐུ་མཐོ་གང་། ཐང་སྟོང་རྒྱལ་པོའི་འཇིམ་སྐུ་སྟོང་ཕྲག་གཅིག་སོགས་ལྡེར་སྐུ་དང་།
སྐུ་གོང་མའི་ཐུགས་དམ་གྱི་རྟེན་གུར་ཕུར་སྦྲགས་མའི་ཞལ་ཐང་། རིན་ཆེན་འབྱུང་གནས་དང་དུས་འཁོར་ཞལ་
ཐང་ཤམ་བྷ་ལའི་ཞིང་བཀོད། ཕ་དྲིན་ཆེན་གྱིས་བཞེངས་པའི་ཕུར་པ་རྡོ་རྗེ་གཞོན་ནུ་དང་ཀུན་མཁྱེན་དྲི་མེད་
འོད་ཟེར། ཀུན་མཁྱེན་འཇིགས་མེད་གླིང་པ། གེ་སར་སྐྱེས་བུ་དོན་གྲུབ་བཅས་ཀྱི་བྲིས་ཐང་དང་། ཕ་དྲིན་ཆེན་
གྱིས་ཚེམས་དྲུབ་བྱས་པའི་རྒྱལ་བ་སྐུ་ཕྲེང་བཅུ་གསུམ་པ་ཞལ་ཤིན་ཏུ་ལོན་པ་འཕྲེད་ཐང་ཆེ་བ་སོགས་བཞུགས།
སྐུ་གོང་མའི་མགུལ་ཕུར་འདི་ད་ལྟ་ལག་ཏུ་སོན་བྱུང་། གོང་དུ་གསལ་ཁ་གཏོད་པ་ཕུད་དེ་མིན་ཚང་མའི་འཕྲིན་
ལས་ཀྱི་མཇུག་རྫོགས་པ་བྱས་སོ། །
དགོན་པ་འདིའི་སྒྲུབ་པ་ཉམས་ལེན་གྱི་སྐོར་ནི། གོང་མ་ཞལ་བཞུགས་དུས་ཕྱག་ཆེན་གྱི་སྔོན་འགྲོ་སྐྱེལ་
མཁན་མང་ཙམ་བྱུང་མྱོང་། གཞི་གསུམ་གྱི་ཆོ་ག་འཛུགས་རྒྱུའི་འཆར་གཞི་ཡོད་འདུག་ཀྱང་དོན་ཐོག་མ་
འཁེལ། ལོ་ལྟར་ཧོར་ཟླ་གཉིས་པའི་ནང་མ་ཎི་སྒྲུབ་པ་ཉིན་བདུན་དང་། ཧོར་ཟླ་གསུམ་པར་གྲུབ་ཐོག་ཐུགས་
296 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



ཐིགས་ཀྱི་སྒོ་ནས་སྨན་སྒྲུབ་ཉིན་བདུན། ས་ག་ཟླ་བར་སྨྱུང་གནས་ཆ་བརྒྱད། ཧོར་ཟླ་དྲུག་པར་བཀའ་འགྱུར་
དག་འདོན། ཧོར་ཟླ་བརྒྱད་པར་རྣམ་རྒྱལ་མའི་སྒོ་ནས་རྒྱལ་བའི་སྐུ་ཚེའི་ཚེ་སྒྲུབ་ཉིན་བདུན་གྱི་འཆར་གཞི་ཡོད་
ཀྱང་དངོས་སུ་མ་གྲུབ། ཧོར་ཟླ་དགུ་པར་ལྷ་བབ་དུས་ཆེན་ལ་མཆོག་གླིང་ཕུར་པའི་སྒྲུབ་མཆོད་ཉིན་གཉིས།
ཧོར་ཟླ་བཅུ་གཉིས་པར་དགུ་གཏོར་ཉིན་ལྔ། གཞན་ཡང་ཟླ་རེ་བཞིན་ཚེས་བཅུ་གཏོང་སྲོལ་ཡོད། ཚེས་བཅུར་
དཀོན་མཆོག་སྤྱི་འདུས་སམ་མཚམས་རེ་ཞི་ཁྲོ་ངེས་དོན་སྙིང་པོ་གསུང་སྲོལ་ཡོད། སྲུང་མ་མགོན་པོ་ཕྱག་བཞི་
དང༌། ལྷ་མོ་དུད་སོལ་མ། ཇག་པ་མེ་ལེན་སོགས་འབྲུག་པ་བཀའ་བརྒྱུད་སྤྱི་མཚུངས་ཡིན། གཞི་བདག་ཡབ་
ཡུམ་གྱི་གསོལ་ཁ་ཡང་རྟག་ཏུ་འདོན་པ་ཡིན། །
༈ ལྔ་པ། དགོན་པ་ཐེངས་གཉིས་པ་བསྐྱར་བཞེངས་ཀྱི་བྱ་རིམ་ཅུང་ཟད་བརྗོད་པ་ལ། གོང་སྨོས་ལྟར་
ཐོག་མར་དགོན་པ་ཉམས་གསོའི་འཆར་གཞི་གང་ཡང་མེད་རུང་། རྒྱ་ཆེའི་དད་ལྡན་རྣམ་པས་དགོན་པ་བསྐྱར་
གསོའི་རེ་འདུན་ཤིན་ཏུ་ཆེ་བར་བརྟེན་རང་གི་སེམས་ལའང་རྒྱལ་དབང་ཀརྨ་པས་ཁྱི་ལ་སེང་གེའི་མིང་བཏགས་
རུང་རང་བློ་རང་ལ་ལྐོག་ཏུ་མ་གྱུར་པས་སྤྲུལ་སྐུའི་ངེས་ཤེས་རྙེད་པ་ཞིག་མེད་ཀྱང་སྐྱེས་བུ་དམ་པར་མིག་དཔེ་
ཡར་བལྟས་བྱས་ན་དགེ་ལས་སྡིག་ཏུ་མི་འགྱུར་ངེས་པས་ས་ཁུལ་ལུང་ཀྱོག་དེ་འདྲར་དགོན་གནས་ཤིག་བྱུང་
ན་སེམས་ཅན་མང་པོ་འཁོར་མཐའ་ཅན་དུ་འགྱུར་ངེས་ཡིན། ཡང་སྒོས་རང་ཉིད་དང་ཡུལ་དེ་དག་དབར་ལས་
འབྲེལ་ཡོད་པ་ཐེ་ཚོམ་མེད། འཇིག་རྟེན་མི་ཆོས་ཀྱི་དབང་དུ་བྱས་ན། ཆུང་ནས་ཡུལ་ལུང་དེའི་ཟས་གོས་ལ་
ལོངས་སྤྱད་ཡོད་པས་དྲིན་ལན་མ་གསབ་ན་སྐྱེས་བུ་ཐ་ཤལ་ཞིག་སྙམ། རིག་འཛིན་འཇའ་ཚོན་སྙིང་པོས། རྟེན་
གསུམ་མེད་པའི་ཡུལ་ལུང་དུ་དགོན་གནས་རྟེན་གསུམ་བཞེངས་ན་དེ་ནི་ས་བཅུའི་བྱང་ཆུབ་སེམས་དཔའ་ཡིན་
པར་གདོན་མི་ཟ་ཞེས་གསུངས། ཡུལ་ལུང་ལ་དགོན་པ་ཞིག་ཡོད་ན་རབ་ལ་བཤད་སྒྲུབ་གཉིས་ཀྱིས་མཚོན་
པའི་ལུང་རྟོགས་ཀྱི་བསྟན་པ་རིན་པོ་ཆེ་དར་བཞིན་རྒྱས་པར་བྱུང་ནས་སེམས་ཅན་མཐའ་ཡས་པ་ཐར་པ་དང་
ཐམས་ཅད་མཁྱེན་པའི་ལམ་ལ་འགོད་ནུས་པ་ཡིན། སེམས་ཅན་གྱི་བདེ་སྐྱིད་ནི་སངས་རྒྱས་ཀྱི་བསྟན་པ་ལ་
རག་ལས། སངས་རྒྱས་ཀྱི་བསྟན་པ་ནི་དེ་འཛིན་སྐྱེས་བུ་དང་དགེ་འདུན་གྱི་ཚོགས་ལ་རག་ལས་པ་ཡིན། དེར་
བཞུགས་དགེ་འདུན་རྣམས་ལྟ་ཅི། ཁྱིམ་པ་རྣམས་དང་ཐ་ན་དུད་འགྲོ་ཡར་འདབ་དགོན་པ་དང་འབྲེལ་བ་ཡོང་
ངེས་པ་ཡིན། སྐོར་བ་ཚར་གཅིག་ཕོག་ནའང་དགོན་སྡེ་ཞིག་ཡིན་ཕྱིན་རྟེན་གཙོ་མེད་པ་མི་སྲིད་པས་འབྲེལ་
ཚད་དོན་ལྡན་ཡིན། བོད་མི་རིགས་དང་རིག་གནས་ཀྱི་ངོས་ནས་བཤད་ནའང་དགོན་སྡེ་ཡོད་མེད་གཉིས་ཁྱད་
པར་ཤིན་ཏུ་སྣང་། སྔར་ས་སྐྱོང་སྡེ་དགེའི་མངའ་ཁོངས་ལྟ་བུར་དགོན་གནས་མང་བས་མཁས་སྒྲུབ་གཉིས་ལྡན་
གྱི་སྐྱེས་བུ་དམ་པ་བསམ་གྱིས་མི་ཁྱབ། ཉེ་དུས་སུའང་འཇམ་དབྱངས་མཁྱེན་བརྩེ་གོང་འོག་དང་། འཇམ་
མགོན་རྣམ་གཉིས། མི་ཕམ་རིན་པོ་ཆེ། རྫ་དཔལ་དགེ་སོགས་ཕེབས་པ་ལས་ཤེས་ཐུབ། དགོན་པ་མེད་པའི་



ཡུལ་ལུང་ཞིག་ཡིན་ན་ཆོས་སྒྲུབ་འདོད་ཀྱི་བློ་ཡོད་ཀྱང་གཟུངས་བསྡུས་བརྒྱད་སྟོང་ཙམ་ཞིག་ཀློག་མཁན་ཡང་
རྙེད་པར་དཀའ་བ་འདུག་ན་གཞན་ལྟ་ཅི་སྨོས། མདོར་ན་དགོན་གནས་ཤིག་ཡོད་ན་གནས་སྐབས་མཐར་ཐུག་
གི་ལེགས་ཚོགས་ཐམས་ཅད་འབྱུང་ངེས་པས་རང་ནས་ཀྱང་དགོན་པ་བཞེངས་རྒྱུའི་སེམས་ཐག་བཅད་པ་ཡིན།
དེ་ནས་བོད་ནང་བསྟན་ཡན་ལག་མཐུན་ཚོགས་ནས་སྔར་རིག་གསར་སྐབས་རྒྱ་ནག་ཏུ་ཁྱེར་བའི་སྐུ་རྟེན་ལྷག་མ་
བོད་དུ་གདན་དྲངས་པ་རྣམས་ད་ལྟ་བསྐྱར་གསོའི་ཆོག་མཆན་ཐོབ་པའི་དགོན་པ་རྣམས་ལ་ཕྲན་བུ་རེ་གནང་བ་
གསོལ་རས་ཞུ་རྒྱུ་གཏན་འཁེལ་བྱས་ནས་ཕུན་ཚོགས་དར་རྒྱས་དྲི་མེད་འོད་ཟེར་སོགས་ལ་མངག་ཆ་བྱས་ནས་
ཐོག་མར་ཉམས་གསོ་བྱེད་མཁན་གྱི་མི་རྣམས་སྡོད་ཡུལ་ཁང་ཆུང་ཞིག་རྒྱག་རྒྱུ་གཏན་འཁེལ་བྱས། དེ་ནས་
སྐལ་བར་ཐོབ་པའི་སྐུ་རྟེན་རྣམས་ཉམས་གསོ་ལེགས་པར་ཞུས་ཤིང་གཟུངས་གཞུག་དང་ཞལ་གསེར་ན་བཟའ་
རྣམས་ཕུལ། དྲི་མེད་བསོད་རྡོར་གཉིས་ལྷ་སར་སློང་མོ་རྒྱག་ཏུ་བཅུག་པར་སྒོར་བཞི་སྟོང་དང་སྦྱིན་བདག་ཁག་
ནས་བྱུང་བ་རྣམས་བཀའ་འགྱུར་བླུ་ཉོ་ཞུས་ཤིང་ཡུལ་ལུང་དུ་རྟགས་རྟེན་འབྲེལ་ལེགས་པར་བྱུང་། རབ་བྱུང་
བཅུ་བདུན་ས་ཕོ་འབྲུག་སྤྱི་ལོ་༡༩༨༨ལོའི་དཔྱིད་ཀ་ནས་དབུ་གཙུགས་ཏེ་འདུ་ཁང་ཐིགས་བཏབ་རྒྱུ་སོགས་
བསོད་རྡོར་ནས་བྱས། འབབ་རོང་དགོན་ནས་རྡོ་བཟོ་མི་གཉིས་མངགས་པས་ལྷག་བསམ་ཟོལ་མེད་བྱས།
ཡུལ་མི་རྣམས་ནས་ཀྱང་རྒྱགས་རང་ཁྱེར་གྱིས་ཧུར་ཐག་བྱས་ཏེ། རབ་བྱུང་བཅུ་བདུན་པའི་ས་མོ་སྦྲུལ་གྱི་ཧོར་
ཟླ་ལྔ་པའི་ཚེས་དགུ་ཉིན་རྟེན་གཙོ་བོ་གསར་བཞེངས་གུ་རུ་སྣང་སྲིད་ཟིལ་གནོན་ཟངས་གསེར་ལས་གྲུབ་པ་ལྷ་སའི་
ཇོ་བོའི་སྐུ་ཚད་ཅན་འདི་དང་མ་ཎི་དུང་འཁོར་སོགས་གདན་དྲངས་སོ། །
༈ དྲུག་པ། དགོན་པ་བསྐྱར་བཞེངས་ཐེངས་གཉིས་པ་ཞུས་པའི་རྟེན་གསུམ་གང་དང་གང་བཞེངས་པ་དང་
དགོས་པ་ཅི་ཡོད་ཅེ་ན། སྐུ་རྟེན་གྱི་གཙོ་བོ་བོད་ཀྱི་བླ་སྐལ་གུ་རུ་པདྨ་འབྱུང་གནས། བསྟན་པའི་བདག་པོ་རྒྱལ་
བ་ཤཱཀྱ་ཐུབ་པ། བོད་ཀྱི་ལྷ་སྐལ་འཕགས་པ་སྤྱན་རས་གཟིགས་བཅས་ཀྱི་སྐུ་གསུམ་གཙོ་བོ་ཡིན་གསུངས་
པ་ལྟར་བཞེངས། སྐུ་གསར་རྙིང་བྱིན་ཅན་ཁྱད་འཕགས་ཅན་གྲངས་ཉེར་དགུ་བཞུགས་ཡོད། གསུང་རྟེན་ལ།
རྒྱལ་བའི་བཀའ་འགྱུར་ལྷ་སའི་ཞོལ་སྤར། བཀའ་འགྱུར་སྡེ་དགེ་སྤར་མ། རྒྱལ་བའི་བཀའ་འགྱུར་རྒྱ་ཡིག་གོང་
མ་མཆན་ལུང་གི་སྤར་མ། བསྟན་འགྱུར་སྔར་དགའ་ལྡན་གྱི་བྲིས་མ་ལ་ཨ་མདོ་རྔ་པའི་སྤར་སློག་ཅན། འབུམ་
རྒྱས་འབྲིང་བསྡུས་གསུམ། རྙིང་མ་བཀའ་མ་པོད་བརྒྱ་དང་བཅུ་གཅིག རྙིང་མ་རྒྱུད་འབུམ་འབྲུག་ཡུལ་སྤར་
མ་སྤར་སློག་ཅན། རིན་ཆེན་གཏེར་མཛོད། གདམས་ངག་མཛོད། སངས་རྒྱས་གླིང་པའི་གསུང་འབུམ། ཀློང་
ཆེན་མཛོད་བདུན། འཇིགས་མེད་གླིང་པའི་གསུང་འབུམ། འབྲུག་པ་ཀུན་མཁྱེན་པད་དཀར་གྱི་གསུང་འབུམ་
པོད་ཉེར་བཞི། རཏྣ་གླིང་པའི་གསུང་འབུམ་པོད་ཉེར་གསུམ། འཇའ་མཚོན་སྙིང་པོའི་གསུང་འབུམ་པོད་དྲུག་
དང་ཐོར་བུ་པོད་གཅིག ལོ་རས་གསུང་འབུམ་པོད་བཞི། གཞན་ཡང་ལྕགས་པར་དཔེ་སྐྲུན་ཁང་ནས་ཐོན་ཚད་
298 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



མ་ཉུང་བ་དེབ་བརྒྱ་ཕྲག་ཙམ་ཡོད་དོ། །ཐུགས་རྟེན། བཀའ་གདམས་མཆོད་རྟེན་མཐོ་གང་ཙམ་གཉིས། ཟངས་
ཏུང་ཁྲ་མའི་མཆོད་རྟེན་སྤྱི་ཁྲེ་གང་ལྷག་ཙམ། རྣམ་རྒྱལ་མཆོད་རྟེན་ཟངས་ཏུང་ཁྲ་མ་སྤྱི་ཁྲེ་གང་ཙམ་བྱས་པ་
གྲངས་ཉེར་བཞི། སྐྱ་ཐང་དུ་སྐུ་གོང་མའི་འཆར་བཀོད་ལྟར་རབ་རྒྱན་ཆུ་སྤྲེལ་སྤྱི་ལོ་༡༩༩༢ལོར་གསར་བཞེངས་
ཞུས་པའི་བདུད་འདུལ་མཆོད་རྟེན་སྤྱི་ཁྲེ་བདུན་ཙམ་གྱི་གཟུངས་གཞུག་གུ་རུའི་སྐུ་ཤོག་སྤར་འབུམ་གྱིས་
གཙོས་གཟུངས་གཞུག་ཚད་ལྡན་ཕུལ། རབ་རྒྱན་ལྕགས་སྦྲུལ་སྤྱི་ལོ་༢༠༠༡ལོར་དགོན་པའི་བྱང་ངོས་འགྲམ་
དེར་ཁམས་སྤྲུལ་གོང་མའི་སྐུ་གདུང་མཆོད་རྟེན་ཡང་ཞིག་རལ་དུ་འགྲོ་བ་དེ་གནས་སྤོ་རྒྱུའི་འཆར་གཞི་ལྟར་བོད་
ཟླ་ལྔ་པའི་ནང་འགོ་བཙུགས་ནས་ནང་གི་གཟུངས་རྫས་སངས་རྒྱས་འོད་སྲུང་གི་རིང་བསྲེལ་སྣ་ལྔ་སྐྱེ་བདུན་
རིལ་བུ་སོགས་དམ་རྫས་རྩ་ཆེའི་རིགས་ཁྱད་དུ་འཕགས་པ་བཞུགས་ཡོད། །
༈ བདུན་པ། ད་ལྟ་དགོན་པར་ཐོས་བསམ་ཇི་ལྟར་བྱེད་ཚུལ་བརྗོད་པར་བྱ་བ་ལ། དུས་དང་ཁམས་ཀྱི་དར་
རྒུད་དང་བསྟན་པའི་འཕེལ་འགྲིབ་ནི་ཆོས་ཉིད་ལྟ་བུ་ལྡོག་ཏུ་མེད་པ་ཞིག་ཡིན་པས་ལོ་མང་རིང་དང་ལྷག་པར་
རིག་གནས་གསར་བརྗེ་ཆེན་པོའི་ཉེར་ལེན་ལས་དེ་སྔོན་དགོན་པའི་ཆོ་ག་ཕྱག་ལེན་ལ་ནང་བྱན་ཆུབ་པ་རྣམས་
༠ ཐོས་བསམ་བྱང་ཆུབ་གླིང་དགོན་པའི་བླ་མ་ཁམས་སྤྲུལ་བསོད་ནམས་དོན་གྲུབ་མཆོག་དང་དགོན་དེ་གའི་དགེ་འདུན་པ་ལྷན་རྒྱས།



ནི་རང་རང་ཕ་ཡུལ་ཆེན་པོར་བྱོན་ཟིན་འདུག ད་ནི་སྨན་སྒྲུབ་དང་མ་ཎི་འབུམ་སྒྲུབ་སོགས་ལག་ཏུ་འཁྱོལ་ཐབས་
བྲལ། ཐོག་མའི་གནས་སྐབས་སུ་མཆོག་གླིང་ཕུར་པ་དང་དགུ་གཏོར་གྱི་དཔེ་ཆ་ལག་ཏུ་སོན་དཀའ་བ་བྱུང་བར་
བརྟེན་དཀོན་མཆོག་སྤྱི་འདུས་ཙམ་མ་གཏོགས་ལག་ལེན་འཁྱོལ་དཀའ་བར་བྱུང་། ཕྱག་ཆེན་སྔོན་འགྲོའི་ཁྲིད་
རྒྱུན་ཡོད་པའང་རེ་གཉིས་ལས་མེད་པས་བསམ་བཞིན་བསམ་ཚེ་མིག་ཆུ་དབང་མེད་དུ་འཆོར་བ་འདུག འོན་
ཀྱང་བླ་མ་གོང་མར་བཤད་དང་སྒྲུབ་པའི་རྒྱལ་མཚན་ཚུགས་ཞེས་པའི་ལུང་ལྟར། སྤྱི་ལོ་༡༩༩༦ལོར་མཁན་པོ་
བསྟན་པ་འཕྲིན་ལས་དང་འཇམ་དབྱངས་རྣམ་རྒྱལ། ཀརྨ་བཀྲ་ཤིས་བཅས་གྲྭ་སྡིངས་པོ་ཆེར་བཤད་གྲྭར་བཏང་།
ས་ཡོས་སྤྱི་ལོ་༡༩༩༩ལོར་རྫོགས་ཆེན་ནས་མཁན་པོ་པདྨ་དམ་ཆོས་གཏོང་གནང་མཛད་ནས་མངོན་པ་ཀུན་
བཏུས་སོགས་སློབ་ཁྲིད་མཛད། ལྕགས་སྦྲུལ་སྤྱི་ལོ་༢༠༠༡ ལོར་མཁན་པོ་བསོད་ནམས་ཆོས་འཕེལ་མངགས་
གཏོང་གིས་ལྟ་གྲུབ་ཤན་འབྱེད་དང་ཚད་མ་རིགས་གཏེར་འཇམ་དབྱངས་བློ་གཏེར་དབང་པོའི་མཆན་འགྲེལ་སྟེང་
ནས་སློབ་ཁྲིད་མཛད། གཞན་ཡང་ནང་ཆེན་ཚེས་བཅུ་དགོན་པར་སྐྱབས་རྗེ་གྲུབ་རིགས་ཁྱུ་མཆོག་གི་སར་རང་
ལུགས་ཀྱི་དབང་ལུང་ཁྲིད་གསུམ་ཞུ་སླད་དྲི་མེད་འོད་ཟེར་དང་ཐོགས་མེད་གཉིས་མངགས། མདོར་ན་ད་བར་
དགོན་པ་ནས་ཕྱིར་སློབ་གཉེར་ལ་ཐེངས་གྲངས་བཅོ་ལྔ་མངགས་ཤིང་། ཚུར་གདན་དྲངས་པར་སྐྱབས་རྗེ་པདྨ་
སྐལ་བཟང་དང་། འཇམ་རྒྱལ་མཆོག་སྤྲུལ་ཀུན་དགའ་ཚུལ་ཁྲིམས་མཁས་དབང་བློ་བཟང་བདེ་ཆེན་སོགས་
ཞབས་ཀྱིས་བཅགས་ཤིང་ཆོས་འཁོར་བསྐོར་བར་མཛད་དོ། ། །
ཐོས་བསམ་བྱང་ཆུབ་གླིང་དག ནོ་པའི་ལོ་རྒྱུས་དཀར་ཆག་གཞིར་བཟུང་ཅུང་ཟད་བསྡུས་པའི་ཚུལ་གྱིས་བྲིས་པའོ།
(༤ 7ལ
300 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



IM VAN



དཔལ་འབྲུག་པ་རིན་པོ་ཆེའི་བསྟན་པ་རྒྱ་ཆེར་རྒྱས་པར་སྨོན་པ་
དཔག་བསམ་ལྗོན་པའི་དྲི་བསུང་བཞུགས་སོ།།
ན་མོ་གུ་རུ་རཏྣ་ཏྲ་ཡཱ་ཡ། །ཆོས་ཉིད་གདོད་ནས་ཉེར་བཞི་སྤྲོས་དང་བྲལ། །ཆོས་ཅན་རྟེན་ཅིང་འབྲེལ་འབྱུང་
བསླུ་བ་མེད། །ཚོགས་ཆེན་གཉིས་རྫོགས་ཡང་དག་བདེ་བར་གཤེགས། །འགོག་དང་ཞི་བ་ལམ་བདེན་དམ་པའི་
ཆོས། །རིག་གྲོལ་ཚོགས་མཆོག་འཕགས་པ་དགེ་ལ་འདུན། །རིགས་ཀུན་ཁྱབ་བདག་རྩ་བརྒྱུད་བླ་མ་དང་། །
དངོས་སྒྲུབ་མཆོག་སྟེར་ཡི་དམ་དཀྱིལ་འཁོར་ལྷ། །བར་ཆད་ཀུན་སེལ་མཁའ་འགྲོ་དམ་ཅན་དང་། །དཀར་
ཕྱོགས་སྐྱོང་བ་ཀུན་གྱི་བདེན་པའི་མཐུས། །ཐུབ་བསྟན་ཡང་སྙིང་ངེས་གསང་དྲི་མ་མེད། །དཔལ་ལྡན་འབྲུག་པའི་
བསྟན་པ་རྒྱས་གྱུར་ཅིག །ཚུལ་ཁྲིམས་དཔག་བསམ་ལྗོན་པའི་རྩ་བ་བརྟན། །ཏིང་ངེ་འཛིན་གྱི་ཡལ་འདབ་རབ་
རྒྱས་ཤིང་། །ཤེས་རབ་སོར་རྟོགས་འབྲས་བུ་གཡུར་ཟ་བའི། །དཔལ་ལྡན་འབྲུག་པའི་བསྟན་པ་རྒྱས་གྱུར་ཅིག །
ལེགས་བཤད་བྱེ་བའི་ཆོས་རྣམས་མ་འདྲེས་འཆད། །ཕས་རྒོལ་མཐར་བྱེད་རྩོད་ངག་སེངྒེའི་སྒྲ། །ཚིག་དོན་
རྒྱན་འགྲེལ་རྩོམ་པའི་མགྲིན་རྔ་འཁྲོལ། །དཔལ་ལྡན་འབྲུག་པའི་བསྟན་པ་རྒྱས་གྱུར་ཅིག །ལུང་རྟོགས་རིག་པའི་
གཞུང་ལུགས་མང་དུ་ཐོས། །བརྟག་དཔྱད་མཁར་རྒྱུ་བསམ་པའི་སྤྲིན་ཕུང་གཏིབས། །ནང་དུ་ཡང་དག་འཇོག་སྟེ་
སྒོམ་མཛད་པའི། །དཔལ་ལྡན་འབྲུག་པའི་བསྟན་པ་རྒྱས་གྱུར་ཅིག །ཀུན་འབྱུང་བག་ཆགས་འདུལ་བྱེད་བདེན་པ་
བཞི། །ཟབ་དང་རྒྱ་ཆེ་མདོ་སྡེའི་ཆུ་ཀླུང་འབུམ། །ཆོས་མངོན་ཀེ་ཏ་ཀ་ཡི་སྒྲུང་བྱེད་པའི། །དཔལ་ལྡན་འབྲུག་པའི་
བསྟན་པ་རྒྱས་གྱུར་ཅིག །སོ་སོར་ཐར་པའི་ས་གཞི་གཙང་མ་རུ། །བྱང་ཆུབ་སེམས་ཀྱི་མྱུ་གུ་མཚར་དུ་དངར། །
ཡིད་སྐྱོབ་ལམ་གྱི་ས་བོན་ཆེར་སྨིན་པའི། །དཔལ་ལྡན་འབྲུག་པའི་བསྟན་པ་རྒྱས་གྱུར་ཅིག །གནས་དང་ཉེ་བའི་
གནས་མཆོག་ལ་སོགས་པར། །ཀུན་ཏུ་བཟང་པོ་རིག་པ་བརྟུལ་ཞུགས་དང་། །ཕྱོགས་ལས་རྣམ་རྒྱལ་སྤྱོད་པ་
མཐར་ཕྱིན་པའི། །དཔལ་ལྡན་འབྲུག་པའི་བསྟན་པ་རྒྱས་གྱུར་ཅིག །སྐུ་ཡི་ངོ་མཚར་འཆི་མེད་ལྗོན་པ་བཞིན། །རྡོ་
རྗེ་གསུང་གསང་ཚངས་པའི་དབྱངས་ལྟར་འཇེབས། །སྒྲིབ་བྲལ་ཐུགས་ཀྱི་ཕ་མཐའ་མཁའ་ཇི་ལྟར། །དཔལ་ལྡན་
འབྲུག་པའི་བསྟན་པ་རྒྱས་གྱུར་ཅིག །མཁྱེན་པའི་ཡེ་ཤེས་ལྷ་ལམ་ཡངས་པ་ལ། །བརྩེ་བའི་ཐུགས་རྗེའི་ཆུ་འཛིན་
རྣམ་པར་གཡོ། །སྐྱོབ་པའི་ནུས་མཐུའི་ཆར་གྱིས་འགྲོ་ཀུན་ཚིམ། །དཔལ་ལྡན་འབྲུག་པའི་བསྟན་པ་རྒྱས་གྱུར་
ཅིག །མཁས་པའི་ངང་པས་ཀློག་པའི་རྫ་རྔ་བརྡུང་། །གྲུབ་པའི་སེངྒེས་སྤོང་བའི་གངས་རིར་འགྱིང་། །བྱ་བའི་ཤིང་
རྟས་བསྟན་པའི་ཁུར་ཆེན་འདེགས། །དཔལ་ལྡན་འབྲུག་པའི་བསྟན་པ་རྒྱས་གྱུར་ཅིག །འཁྲུལ་དང་གྲོལ་བ་གཉིས་
སུ་མེད་གཟིགས་ནས། །ཚེ་གཅིག་རྡོ་རྗེའི་གོ་འཕང་མཆོག་བརྙེས་པས། །འོག་མིན་གནས་མཆོག་དོག་པོར་
འགེངས་མཛད་པའི། །དཔལ་ལྡན་འབྲུག་པའི་བསྟན་པ་རྒྱས་གྱུར་ཅིག །སྤངས་དང་ཡེ་ཤེས་ཕུན་ཚོགས་སངས་
302 ཁམས་དང་ཉག་ཆུ་ཁུལ་གྱི་དགོན་སྡེའི་སྐོར།



རྒྱས་ཀྱང་། །དམིགས་མེད་སྙིང་རྗེས་འགྲོ་ལ་རྗེས་ཆགས་པས། །ནམ་མཁའ་ཇི་སྲིད་འབད་མེད་དོན་མཛད་པའི།།
དཔལ་ལྡན་འབྲུག་པའི་བསྟན་པ་རྒྱས་གྱུར་ཅིག །ཡང་དག་ལམ་གྱི་དངོས་གྲུབ་མཆོག་བརྙེས་ཏེ། །གངས་རིའི་
ཁྲོད་དུ་ཐེག་མཆོག་ཆོས་སྒྲ་སྒྲོག །སྒྲུབ་བརྒྱུད་སྙིང་པོའི་རིང་ལུགས་གསལ་མཛད་པའི། །དཔལ་ལྡན་འབྲུག་
པའི་བསྟན་པ་རྒྱས་གྱུར་ཅིག །ཀུན་མཁྱེན་རྗེའི་གསུང་། ལེགས་བཤད་གྲྭ་འདིར་བློ་གསལ་རྒྱ་མཚོའི་ཚོགས། །གཉིས་
འཐུང་ཆེ་ལ་བུང་བ་ལྟར་འདུས་ནས། །རྒྱལ་བའི་གཞུང་ལུགས་ཀུན་ལ་མཁས་སྦྱངས་པས། །དཔལ་ལྡན་འབྲུག་
པའི་བསྟན་པ་རྒྱས་གྱུར་ཅིག །བདེ་གཤེགས་སྟོན་པའི་བསྟན་པ་མཆོག་གི་མཚོ། །སྙན་པའི་འབྲུག་སྒྲ་སྒྲོགས་
པའི་སྤྲིན་ཕྲེང་གིས། །བཤད་སྒྲུབ་ཆར་གྱིས་ཉིན་བཞིན་རྣམ་སྤེལ་བ། །ཡངས་པའི་རྒྱལ་ཁམས་ཐམས་ཅད་
གང་གྱུར་ཅིག །སྡོམ་གསུམ་ཉིན་མོའི་འོད་དང་རྟག་འགྲོགས་ཤིང་། །ཐོས་བསམ་སྒོམ་པའི་དྲི་བཟང་འཛིན་པའི་
དཔྱིད། །བསྟན་འཛིན་པདྨོའི་གཙོ་བོ་ཅི་ཡང་གིས། །ཡངས་པའི་རྒྱལ་ཁམས་ཐམས་ཅད་གང་གྱུར་ཅིག །རྙེད་
དང་བཀུར་སྟིའི་ཆུ་ཀླུང་རྣམ་འབབ་ཅིང་། །ཕན་དང་བདེ་བའི་རིན་ཆེན་སྐྱེད་པའི་གནས། །ཆོས་འཁོར་གསར་པ་
གསར་པའི་དཔལ་རྒྱ་མཚོས། །ཡངས་པའི་རྒྱལ་ཁམས་ཐམས་ཅད་གང་གྱུར་ཅིག །ཀུན་མཁྱེན་རྗེའི་གསུང༌། འོག་མིན་
སྟོན་པའི་གཅེས་ཕྲུག་མཆོག་གཟིགས་གཉིས། །རབ་དཀར་བརྒྱུད་པའི་ཆུ་འགོ་གོང་མ་གསུམ། །དབྱར་མཚོར་
སྤེལ་མཛད་ཁམས་སྟོན་ཡབ་སྲས་ཀྱི། །ཐུགས་བསྐྱེད་བསྟན་པ་དར་ཞིང་རྒྱས་གྱུར་ཅིག །ལྟ་བའི་ནམ་འཕང་
གཅོད་པ་གླིང་ཆེན་རས། །སྒོམ་པའི་རྒྱལ་ས་ཟིན་མཛད་གཙང་པ་རྒྱ། །སྤྱོད་པའི་རྩལ་ཆེན་རྫོགས་པ་ལོ་རྒོད་
གཉིས། །ཐུགས་བསྐྱེད་བསྟན་པ་དར་ཤིང་རྒྱས་གྱུར་ཅིག །སྟོད་འབྲུག་སྐར་ཚོགས་ནམ་མཁའ་ཁྱབ་པར་བརྡལ།།
སྨད་འབྲུག་གྲུབ་ཐོབ་གངྒཱའི་རྡུལ་གྲངས་མཉམ། །བར་འབྲུག་བུ་ཆེན་དབྱར་གྱི་རྩྭ་ལྟར་རྒྱས། །ཐུགས་བསྐྱེད་
བསྟན་པ་དར་ཤིང་རྒྱས་གྱུར་ཅིག །གདན་ས་ཡ་བཞིའི་ཀེ་ལ་ཤ་རིའི་ངོགས། །སེང་ཆེན་དགུ་ཚར་ཐུགས་རྗེའི་
གཡུ་རལ་རྒྱས། །ཆོས་རྗེ་ཁུ་དབོན་སྨོན་ལམ་རྩལ་ཆེན་རྫོགས། །ཐུགས་བསྐྱེད་བསྟན་པ་དར་ཤིང་རྒྱས་གྱུར་
ཅིག །དོན་རྒྱུད་ཀུན་དགའི་སྐྱེད་ཚལ་ཡངས་པ་རུ། །རྒྱལ་ཀུན་བྱིན་རླབས་ཉི་འོད་ཀྱིས་བསྐྱེད་པའི། །མཁྱེན་
གཉིས་འདབ་བརྒྱ་གྲོལ་བའི་པདྨ་དཀར། །ཐུགས་བསྐྱེད་བསྟན་པ་དར་ཞིང་རྒྱས་གྱུར་ཅིག །སྙིང་རྗེའི་གཏེར་
ཆེན་རྒྱལ་དབང་ཐམས་ཅད་མཁྱེན། །བསྟན་པའི་འཁོར་ལོ་ཡོངས་སུ་འཛིན་པ་ཆེ། །མཐུ་སྟོབས་དབང་ཕྱུག་
གསང་བདག་ཆོས་ཀྱི་མགོན།། ཐུགས་བསྐྱེད་བསྟན་པ་དར་ཞིང་རྒྱས་གྱུར་ཅིག ། མཚོ་སྐྱེས་བླ་མ་དངོས་སྣང་
མདོ་ཁམས་པ། །བཀའ་དྲིན་གསུམ་ལྡན་འཁོར་ལོའི་མགོན་པོ་མཆོག །ཡབ་སྲས་གྲུབ་ཐོབ་བརྒྱུད་པ་མ་ལུས་
པའི། །ཐུགས་བསྐྱེད་བསྟན་པ་དར་ཞིང་རྒྱས་གྱུར་ཅིག །དཀོན་མཆོག་རིན་ཆེན་གསུམ་གྱི་བྱིན་རླབས་དང་། །
དཀར་ཕྱོགས་དགེ་བའི་མཐུ་དང་ནུས་པ་ཡིས། །རྒྱལ་བའི་བསྟན་འཛིན་དཔལ་ལྡན་འབྲུག་པའི་ཞབས། །སྐུ་ཚེ་
བརྟན་ཅིང་འཕྲིན་ལས་རྒྱས་གྱུར་ཅིག །དཀོན་མཆོག་གསུམ་གྱི་བདེན་པས་དེ་དེ་བཞིན་འགྲུབ་པར་གྱུར་ཅིག །
ཛ་ཡ་ཛ་ཡ་སུ་ཛ་ཡ། ། ། །



སྨྲས་པ། །
རྨོངས་བསམ་སྒྲོག་གིས་བཅིངས་པའི་ཁོ་བོ་དང་། །
ནད་དང་ཤ་ཡིས་ལྕི་བའི་མཆེད་གྲོགས་དེས། །
འགལ་རྐྱེན་འབུམ་ཕྲག་བཀྲམ་པའི་ལམ་བུའི་སྟེང་། །
དམ་བཅའི་གོ་ཁྲབ་གྱོན་བཞིན་མདུན་དུ་བསྐྱོད། །
ནང་དུ་ཤེས་རིག་དཔལ་གྱིས་དབུལ་བའི་ཁར། །
ཕྱི་རོལ་ཟང་ཟིང་ནོར་དང་མི་ལྡན་ཡང་། །
རང་གི་མེས་པོའི་བླ་མེད་བཀའ་དྲིན་རྣམས། །
ཡང་ཡང་བསམ་བཞིན་ངལ་བ་དང་དུ་བླངས། །
དེ་ལྟར་འབད་པའི་ཆོས་སྤྱོད་བྱ་གཞག་འདིས། །
རྒྱལ་བསྟན་སྤྱི་དང་མཁའ་ལ་སྒྲ་སྒྲོགས་པའི། །
ཆོས་བྱེད་རྒྱ་མཚོའི་གོས་ཅན་ཡོངས་གང་སྟེ། །
རྒྱལ་བསྟན་སྲིད་མཐར་ཁྱབ་པའི་ཆེད་དུ་བསྔོ། །
ལྟ་བ་ཕྱག་རྒྱ་ཆེན་པོའི་མཁའ་དབྱིངས་སུ། །
སྒོམ་པ་ནཱ་རོའི་ཆོས་དྲུག་གཤོག་ཟུང་རྒྱས།།
སྤྱོད་པ་རོ་སྙོམས་འཛིན་པ་མཁའ་ལྡིང་སྡེ། །
རབ་འཕེལ་དོན་གཉིས་ལྷུན་གྱིས་འགྲུབ་པར་ཤོག །
དཀར་ཆག་འདོད་དགུ་འཛོམ་པ་རིན་ཆེན་གཏེར། །
མེས་པོའི་ཟུངས་ཁྲག་རྒྱུ་བའི་ཆུན་པོ་འདིས། །
སྐལ་ལྡན་སྙིང་གི་པད་མོ་འཛུམ་བསུས་ཏེ། ། །
མི་ལྡོག་དད་པའི་གེ་སར་བཞད་པར་སྨོན། །
3()4 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



མཐའ་བཞི་གངས་རིས་བསྐོར་བའི་སྐྱེད་ཚལ་ན། །
ཐུབ་བསྟན་པད་མཚོར་རོལ་བའི་རྐང་དྲུག་ཁྱུས། །
བསླབ་གསུམ་ནོར་བུའི་བཅུད་ལ་རོལ་བཞིན་དུ། །
རྒྱལ་བསྟན་ཕྱོགས་བཅུར་ཁྱབ་པའི་བཀྲ་ཤིས་ཤོག །
དགེ་ལེགས་འཕེལ།། །།



དེབ་འདིའི་ཞལ་འདེབས་གནང་མཁན་གྱི་མཚན་ཐོ།
འབྲུག་བདེ་ཆེན་ཆོས་འཁོར་དགོན་ནས་སྒོར་༼ ༢༢༣༠༠༽
མཐུ་སྟོབས་ཆོས་ཀྱི་མགོན་པོ་རིན་པོ་ཆེས་སྒོར་ ༼༡༡༠༠༠༽
རྒྱ་ལི་ཧྲིང་ནས་སྒོར་༼ ༡༠༠༠༠༽
མི་རྣམ་རིན་པོ་ཆེ་ནས་སྔ་ཕྱི་བསྡོམས་སྒོར་༼༤༠༠༠༽
ལྷོ་ཁའི་ཨ་ཅག་སངས་རྒྱས་དབང་མོ་ལགས་ནས་སྒོར་༼༣༠༠༠༽
བྱམས་མེ་དགོན་ནས་སྒོར་༼ ༢༠༠༠༽
དཀོན་མཆོག་ཆོས་འཛིན་ནས་རླངས་འཁོར་དང་དངུལ་དམར་༼ ༢༠༠༠༽
གྲྭ་སྡིངས་པོ་ཆེའི་སྐུ་ཞབས་ཉི་མ་ལགས་ནས་སྒོར༼ ༡༠༠༠༽
ལྷ་སའི་སྨན་པ་ཚེ་རིང་ཆོས་སྒྲོན་ལགས་ནས་སྒོར་༼༡༠༠༠༽
ལོ་རུ་སྤྲུལ་སྐུ་ནས་སྒོར་༼༡༠༠༠༽
ཆུ་ངོགས་དགོན་པའི་སྤྲུལ་སྐུ་ནས་སྒོར་༼༡༠༠༠༽
འབའ་བསམ་གཏན་དགོན་པའི་སྤྲུལ་སྐུ་ནས་སྒོར་༼ ༡༠༠༠༽
འབྲུག་དྭངས་ལུང་དགོན་ནས་སྒོར་༼ ༡༠༠༠༽ །
ཨ་པོ་ངག་དབང་རབ་རྒྱས་ལགས་ནས་སྒོར་༼ ༡༠༠༠༽
ལྷོ་ཁ་གོང་དཀར་ཚག་ཕུའི་པ་སངས་ལགས་ནས་སྒོར་༡༠༠༠
འབྲུག་དྭངས་ལུང་དགོན་པའི་པདྨ་གཡུ་སྒྲོན་ལགས་ནས་སྒོར་༼ ༡༠༠༠༽
འབྲུག་དྭངས་ལུང་དགོན་པའི་ཚེ་བརྟན་དབང་མོ་ལགས་ནས་སྒོར་༼ ༨༠༠༽
བྱམས་མེ་དགོན་དུ་བཀའ་བརྒྱུད་སྨོན་ལམ་ཐེབས་རྩ་ནས་སྒོར་༼ ༥༠༠༽
གནམ་སྐྱགས་སྤྲུལ་སྐུའམ་ཆོས་དགའ་རིན་པོ་ཆེས་སྒོར་༼༥༠༠༽
རྒྱ་རིགས་ཤིག་ནས་སྒོར་༼ ༥༠༠༽
ཐེ་ཝན་རྒྱ་མོ་ཞིག་ནས་སྒོར་༼༥༠༠༽
306 ཁམས་དང་ཉག་ཆུ་ཁུལ་གྱི་དགོན་སྡེའི་སྐོར།



སྐུ་སེ་དགོན་ནས་སྒོར་༼༥༠༠༽
དགོན་ཕུ་དགོན་གྱི་མཁན་སྨོན་ལམ་མཆོག་ནས་སྒོར་༼༥༠༠༽
ལྷོ་ཁ་རྒྱང་གཞུང་གི་ཚེམ་བཟོ་བ་དགེ་ལེགས་ལགས་ནས་སྒོར་༼ ༥༠༠༽
ལྷོ་ཁ་ཚལ་གསེབ་དགོན་པའི་ཡེ་ཤེས་ཆོས་ལྡན་ལགས་ནས་སྒོར་༼༣༠༠༽
ལྷ་སའི་ཨ་ཅག་སྒྲོལ་མ་ལགས་ནས་༼༣༠༠༽
འབྲུག་དྭངས་ལུང་དགོན་པའི་བཙུན་མ་པ་སངས་ལགས་ནས་སྒོར་༼༣༠༠༽
དཀོན་མཆོག་ཆོས་འཛིན་ལགས་ཀྱི་མ་རྒན་ནས་སྒོར་༼༣༠༠༽
སྨར་ཁམས་རྫོང་དུ་ཟ་ཁང་གི་སྦྱིན་བདག་ཞིག་ནས་སྒོར་༼༣༠༠༽
ཡར་འབྲོག་བྲག་དགོན་བྱང་ཆུབ་ཆོས་གླིང་ནས་སྒོར་༼༣༠༠༽
རྡོ་ཕུ་དགོན་པའི་སྤྲུལ་སྐུ་མཆོག་ནས་སྒོར་༼༢༠༠༽
ནོར་བུ་བཟང་པོ་ལགས་ནས་སྒོར་༼ ༢༠༠༽
བསྟན་འཕེལ་དགོན་དུ་རྨོ་བོ་ལགས་ཤིག་ནས་སྒོར་༼༡༠༠༽
ལོ་རུ་སྤྲུལ་སྐུའི་ཡུམ་ནས་སྒོར་༼༡༠༠༽
བཀྲ་ཤིས་ཚེ་རིང་ལགས་ནས་སྒོར་༼༡༠༠༽
སྨར་ཁམས་བྲག་མགོ་དགོན་ནས་སྒོར་༼༡༠༠༽
བདེ་ཆེན་ཆོས་འཁོར་དགོན་པའི་ཞང་དོན་བརྒྱུད་ལགས་ནས་སྒོར་༼ ༡༠༠༽
ཤིང་རྩ་དགོན་པའི་བཀྲ་ཤིས་རྡོ་རྗེ་ལགས་ནས་སྒོར་༼ ༢༠༠༽ །
ཤིང་རྩ་དགོན་པའི་ཟླ་བ་ལགས་ནས་སྒོར་༼༢༠༠༽ །
ཤིང་རྩ་དགོན་པའི་བསྟན་འཛིན་སྦྱིན་པ་ལགས་ནས་སྒོར་༼༡༠༠༽
ཤིང་རྩ་དགོན་པའི་བསྟན་འཛིན་ལེགས་བཤད་ལགས་ནས་སྒོར་༼༡༠༠༽
ཤིང་རྩ་དགོན་པའི་སྐལ་ལྡན་ལགས་ནས་སྒོར་༼༡༠༠༽
ཤིང་རྩ་དགོན་པའི་བློ་བཟང་ཐོགས་མེད་ལགས་ནས་སྒོར་ ༼༡༠༠༽
ཆུ་ཚན་གྲོང་ཚོའི་རྒན་བཀའ་དབང་ཕུར་པ་ལགས་ནས་སྒོར་༼ ༡༠༠༽



ཀརྨ་ཕུན་ཚོགས་ལགས་ནས་སྒོར་༼༡༠༠༽
ལྷོ་ཁ་རྒྱང་གཞུང་གི་བུ་མོ་ཆོས་དབྱིངས་ལྷ་མོ་ལགས་ནས་སྒོར་༼༥༠༽
ཤིང་རྩ་དགོན་པའི་རིག་འཛིན་ཆོས་གྲགས་ལགས་ནས་སྒོར་༼ ༥༠༽
ཤིང་རྩ་དགོན་པའི་གྲྭ་ཆོས་རྒྱལ་ལགས་ནས་སྒོར་༼༥༠༽
རྨོའོ་ངག་དབང་ཆོས་སྒྲོན་ལགས་ནས་སྒོར་༼༣༠༠༽
ལྷ་སའི་རྒན་བློ་བཟང་ཚེ་དཔལ་ལགས་ནས་སྒོར་༼ ༡༠༠༠༽
ཐོས་བསམ་བྱང་ཆུབ་གླིང་དགོན་རིན་པོ་ཆེ་བསོད་ནམས་དོན་གྲུབ་མཆོག་ནས་སྒོར་ ༼ ༡༠༠༠༽
ལྷ་སར་ཚོང་གཉེར་བྱ་བཞིན་པའི་མཚམས་གཅོད་ལགས་ནས་སྒོར་༼ ༢༠༠༽
བཅས་གནང་བྱུང་བས་གོང་གསལ་གྱི་ཞལ་འདེབས་དེ་དག་ཀྱང་དཀར་ཆག་འདིའི་རྒྱུ་ཆ་འཚོལ་དུ་འགྲོ་
སྐབས་སྔ་ཕྱི་བསྡོམས་དུས་ཡུན་ཟླ་བ་བཅུ་གསུམ་ལྷག་ཙམ་སྟེ་ལོ་གཅིག་ལྷག་གི་རིང་སྟོད་མངའ་རིས་དང་།
སྨད་མདོ་ཁམས། བར་དབུས་གཙང་སོགས་རང་རེའི་ཁ་བའི་ལྗོངས་འདིར་དཔལ་ལྡན་འབྲུག་པའི་གདན་ས་
གར་ཡོད་སར་བསྐྱོད་སྐབས་རླངས་འཁོར་གྱི་སྣུམ་རིན་དང་། རླངས་འཁོར་བཟོ་བཅོས་བྱ་རྒྱུ། ཁ་ལག་གི་
འགྲོ་གྲོན། ངེད་མི་གསུམ་པོའི་མགྲོན་ཁང་གི་གླ་ཆ། ལམ་སྟོན་མཁན་ཁག་གི་གླ་རྔན། དེ་བཞིན་སྐབས་དེའི་
རིང་མཁོ་བའི་ཡོ་བྱད་ཉལ་གོས་དང་། ཐབ་བྱད། ལྟོ་སྣོད། རས་སྒུར་སོགས་ཀྱི་འགྲོ་སོང་དུ་སོང་བ་དང་།
སྒོར་ཁྲི་གཅིག་ལྷག་ཙམ་ཞིག་དུས་ཡུན་ལོ་བདུན་ཙམ་ལས་ཀ་བྱས་པའི་བརྒྱུད་རིམ་ནང་ཡེ་གེ་ཞུ་དག་མཁན་
དང་པར་གཞི་བསྒྲིག་རྒྱུ་སོགས་ཀྱི་འགྲོ་སོང་དུ་བཏང་ཡོད་པས་འབྲེལ་ཐོགས་སྦྱིན་པའི་བདག་པོ་དེ་དག་གིས་
གཙོས་སེམས་ཅན་ཐམས་ཅད་གནས་སྐབས་ལྷ་དང་མིའི་རྟེན་བཟང་བརྒྱུད་མྱུར་དུ་མི་གནས་པའི་གོ་འཕང་
རིན་པོ་ཆེ་ཐོབ་པའི་རྒྱུར་གྱུར་ཅིག།
རྩོམ་སྒྲིག་པས་སོ།།
308 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



2b22 1a»
ཁ་ལོ་བ་བཀྲ་ཤིས་རྣམ་རྒྱལ།



མཇུག་གི་གཏམ།
ཕན་དང་བདེ་བ་ཀུན་གྱི་འབྱུང་གནས་མཉམ་མེད་སྟོན་མཆོག་བུ་རམ་ཤིང་པའི་
བསྟན་པ་རིན་པོ་ཆེ་སྤྱི་དང་བྱེ་བྲག་དཔལ་ལྡན་བཀའ་བརྒྱུད་པའི་ཡ་གྱལ་འགྲོ་བའི་
མགོན་པོ་གཙང་པ་རྒྱ་རས་ནས་བརྒྱུད་པའི་ཆོས་རྒྱུད་འདིས་ཕྱོགས་ཀུན་ཏུ་ཁྱབ་
ཅིང་། ལྷག་པར་དུ་རང་རེ་ཁ་བའི་ལྗོངས་ཀྱི་སྟོད་སྨད་བར་གསུམ་དུ། གནམ་གྱི་སྐར་
མ་དང་། གངྒཱའི་རྡུལ་གྲངས། དབྱར་གྱི་རྩྭ་ལྟར་རྒྱས་པའི་ཆ་ཤས་ཙམ་བརྗོད་པའི་
ལོ་རྒྱུས་དཀར་ཆག་འདིའི་རྒྱུ་ཆ་པར་རིས་དང་ཡིག་རྙིང་གསུང་རྒྱུན་སོགས་འཚོལ་
ཞིབ་བྱ་རིང་དུས་ཡུན་ལོ་གཅིག་ལྷག་ཙམ་དང་དངོས་གཞི་ཡི་གེ་འབྲི་རྒྱུ་དང་ཞུ་དག་
བྱ་རྒྱུ་པར་གཞི་བསྒྲིགས་རྒྱུ་བཅས་ལ་ཁྱོན་ལོ་བདུན་ལྷག་ཙམ་འདས། དེ་ལྟ་བུའི་བརྒྱུད་
རིམ་ནང་པར་ལེན་མཁན་དཀོན་མཆོག་ཆོས་འཛིན་ལགས་དང་ཁ་ལོ་བ་བཀྲ་ཤིས་རྣམ་
རྒྱལ་གཉིས་ནི་ཁོ་བོའི་གནས་སྐོར་བསྐྱོད་རིང་གི་དཔུང་རོགས་གཙོ་བོའམ་གལ་ ཆེ་
ཤོས་གཉིས་ཡིན་ལ། ཡི་གེ་གློག་ལས་སུ་ཕབ་རིང་རང་དགོན་པའི་དབུ་འཛིན་བྱང་
ཆུབ་བཟང་པོ་ལགས་ཀྱིས་ཕྱག་རོགས་གནང་བ་དང་། དེ་བཞིན་ཞུ་དག་མཁན་གཙོ་
བོ་བསམ་ཡས་བཤད་གྲྭའི་སྐྱོར་དཔོན་ཐུབ་བསྟན་རབ་གསལ་ལགས། མཁན་དག་
དབང་ཤེས་རབ་ལགས། བསམ་དགོན་ཕུར་བུ་ཚེ་རིང་ལགས། ལྷ་ས་སྨན་རྩིས་ཁང་
གི་རྒན་བཀྲ་དབང་ལགས། སྐུ་ཞབས་སྐལ་བཟང་བསྟན་འཛིན་ལགས། ཡར་འབྲོག་
པ་ཡེ་ཤེས་དགེ་ལེགས། རྒན་བསམ་གཏན་ལགས་སོགས་ནས་ཕྱག་རོགས་གནང་།
པར་གཞི་བསྒྲིག་རྒྱུའི་ཐད་ལན་མང་འགོ་བརྩམས་ཀྱང་ལ་ལ་སྤུས་ཚད་ཞན་པ་དང་།
ཡང་ལ་ལར་དུས་ཁོམ་མེད་པ་སོགས་འགལ་རྐྱེན་ཁོ་ནས་བྱ་བ་ལམ་ལྷོངས་མ་བྱུང་བའི་
ཁར་དུས་ཚོད་དང་དཔལ་འབྱོར་སོགས་ཚང་མ་ཆུད་གཟོན་ཤ་སྟག་ཏུ་སོང་བར་བརྟེན་
རང་ཉིད་ཀྱང་ཡིད་ཐང་ཆད་པ་གྲངས་ལས་འདས། འོན་ཀྱང་། མ་བརྩམས་པ་ཉིད་
312 ཁམས་དང་ནག་ཆུ་ཁུལ་གྱི་དགོན་སྡེའི་སྐོར།



མཆོག་ཡིན་གྱི། །བརྩམས་ནས་ལྡོག་པར་མི་བྱ་འོ། །ཞེས་གསུངས་པའི་དོན་ལ་ཡང་
ཡང་སེམས་ཤིང་ལས་ཀྱི་མཐའ་བསྐྱལ། དེའི་རིང་རང་དགོན་པ་ནས་རྩ་ཆེའི་དུས་
ཚོད་གནང་བ་དང་། འཆར་འགོད་མཁན་རྒྱ་ཚུའེ་དབྱི (# #)ལགས་ཀྱིས་གླ་མེད་
ཐོག་དཔེ་དེབ་དང་པོའི་པར་གཞི་བསྒྲིགས་རོགས་གནང་། ལྷག་པར་དུ་གཞན་ཕན་
ལྷག་བསམ་དཀར་ཞིང་མཁྱེན་རྒྱ་ཡངས་པའི་སྐུ་ཞབས་སྐལ་བཟང་བསྟན་འཛིན་ལགས་
ཀྱིས་ལྷག་བསམ་ཟོལ་མེད་ངང་དེབ་གཉིས་པ། གསུམ་པ། བཞི་པ་བཅས་དེབ་གསུམ་
གྱི་དཔར་གཞི་བསྒྲིགས་གནང་བ་སོགས་ཀྱི་ཕྱག་རོགས་གནང་བར་བརྟེན། ད་གཟོད་
གཞི་ནས་དཀར་ཆག་འདི་ལེགས་གྲུབ་ཟིན་ཙམ་བྱུང་སོང་བས་གུས་པས་སེམས་གཏིང་
ནས་ཁོང་རྣམ་པར་ཐུགས་རྗེ་ཆེ་ཞུ་རྒྱུ་དང་ཆབས་ཅིག་དཔེ་དེབ་འདི་རྒྱ་ཆེའི་དཔྱོད་ལྡན་
རྣམ་པའི་སྤྱན་ལམ་དུ་གཟིགས་སུ་ཕུལ་རྒྱུའི་དགོས་པ་ནི་རང་རེའི་མེས་པོའི་སྲོལ་རྒྱུན་
གོམས་གཤིས་དང་། དཀའ་སྤྱད་སྡུག་རུས། ལྷག་བསམ་དྲང་བདེན། གཞན་ཕན་
སྙིང་སྟོབས་སོགས་རླབས་ཆེ་བའི་མཛད་བཟང་གི་རྒྱུན་ཡུན་གནས་གོང་འཕེལ་ཡོང་
ཆེད་དང་། ཉིང་དགོས་སུ་སྔོན་བྱུང་གི་ལོ་རྒྱུས་ཁག་མི་ཉམས་པའི་ཆེད་དུ་དམིགས་ཏེ་
འབདེ་པ་ཞིག་ཡིན་ལགས། འོན་ཀྱང་རང་ཉིད་སྐྱེས་སྦྱངས་ཀྱི་ཤེས་རབ་དམན་པ་དང་
ཉམས་མྱོང་ཞན་པའི་དབང་གིས་ལྷག་ཆད་ནོར་འཁྲུལ་གོང་འོག་འཁྲུགས་པ་སོགས་མང་
ཐོ་ཡོད་སྲིད་པས་མཁས་དབང་དགེ་བའི་བཤེས་གཉེན་རྣམས་ཀྱིས་དགོངས་འཆར་དང་
བམདའ་སློབ་ལྷུག་བསྩོལ་གནང་རྒྱུའི་རེ་འདུན་དང་བཅས།
རྩོམ་སྒྲིག་པས།



རྩོམ་སྒྲིག་འགན་འཁུར་པ། བསྟན་འཛིན་ཕུན་ཚོགས།
# {E ##: af@ #4#
པར་གཞི་སྒྲིག་མཁན། ལྷ་ས་སྐྱ་བྲིས་རིག་གནས་ཉམས་གསར་ལས་ཤག
h: z#/EnzE]#TEཚོ
༄༅། །བོད་ཁུལ་གྱི་འབྲུག་པ་བཀའ་བརྒྱུད་པའི་དགོན་སྡེ་ཁག་གི་
ལོ་རྒྱུས་མདོར་བསྡུས་མེས་པོ་དགྱེས་པའི་མཆོད་སྤྲིན།
(དེབ་བཞི་པ།）
རྩོམ་སྒྲིག་པ། །
པར་ལེན་མཁན།
དཔེ་སྐྲུན་མཁན།
འགྲེམས་སྤེལ་མཁན། །
གནས་ཡུལ།
སྦྲག་ཨང་། །
དྲ་གནས། །
པར་འདེབས་མཁན།
བརྒྱུད་འཚོང་མཁན། །
བདེ་ཆོས་ཡེ་ཤེས་སྟོབས་རྒྱལ།
བདེ་ཆོས་དཀོན་མཆོག་ཆོས་འཛིན།
མི་རིགས་དཔེ་སྐྲུན་ཁང་།
མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
པེ་ཅིན་གྲོང་ཁྱེར་ཧོ་ཕིང་ལི་བྱང་ལམ་ཨང14པ།
100013
http://www.mzpub.com
པེ་ཅིན་ཀྲུང་དབྱི་ཚོན་ཁྲ་པར་འདེབས་ཚད་ཡོད་ཀུང་སི།
རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།།
787mmx1092mm 1/16
20.125
0001-4000
2015ལོའི་ཟླ12པར་པར་གཞི་དང་པོ་བསྒྲིགས།
2015ལོའི་ཟླ12པར་པེ་ཅིན་དུ་དཔར་ཐེངས་དང་པོ་བརྒྱབ།
ISBN 978-7-105-13859-3/ B•718 (བོད་308）
སྒོར 50
དེབ་ཚད།།
དཔར་ཤོག
དཔར་གྲངས།།
པར་གཞི་སྒྲིག་ཐེངས།
དཔར་ཐེངས།
དཔེ་རྟགས།
རིན་གོང་།



图书在版编目(CIP)数据
藏区竹巴噶举派寺院大全,4:藏文/益西多布杰,贡角曲增著一北京:
民族出版社,2015.5
ISBN 978-7-105-13859-3
L. 0藏…II. 0益… 2页…II. 0噶举派一寺庙一介绍一中国一
藏语 N. DB947.2
中国版本图书馆CIP数据核字(2015) 第118210号
藏区竹巴噶举派寺院大全(4)
作者 益西多布杰贡角曲增
出版发行 民族出版社
地 址 北京市和平里北街14号
编 100013
址 http://ww.mzpub.com
印刷 北京中艺彩印包装有限公司
各地新华书店
本 787mm×1092mm 1/16
张 20.125
| 0001-4000
次 2015年12月第1版 2015年12月北京第1次印刷
号 ISBN 978-7-105-13859-3/B-718 (藏 308)
价 50.00元
邮网印经开印印版书定
数次
藏编室电话:010-58130072 藏文发行科电话:010-64227665



མེ༄༅། །བོད་ཁུལ་གྱི་འབྲུག་པ་བཀའ་བརྒྱུད་པའི་དགོན་སྡེ་ཁག་གི་ལོ་རྒྱུས་མདོར་བསྡུས་མེས་པོ་དགྱེས་པའི་མཆོད་སྤྲིན།
ངོས་སྣང་མདོ་ཁམས་པ།
་ལྡན་འཁོར་ལོའི་མགོན་པོ་མཆོག།
་བརྒྱུད་པ་མ་ལུས་པའི།
ན་པ་དར་ཞིང་རྒྱས་གྱུར་ཅིག།
༄༅། །བོད་ཁུལ་གྱི་འབྲུག་པ་བཀའ་བརྒྱུད་པའི་
དགོན་སྡེ་ཁག་གི་ལོ་རྒྱུས་མདོར་བསྡུས་
མེས་པོ་དགྱེས་པའི་མཆོད་སྤྲིན། །
དེབ་བཞི་པ། ད་
དེབ
རྩོམ་སྒྲིག་པ། བདེ་ཆོས་ཡེ་ཤེས་སྟོབས་རྒྱལ།
པར་ལེན་མཁན། བདེ་ཆོས་དཀོན་མཆོག་ཆོས་འཛིན།
[ཝཱ014
/
+/+ 1 f) - ༣
%
+ རྒྱུ་
/ / ༈ (0 $ ༈ ༔ ༔ ༔ ༔
༼Z ༔ 50.0) JU།
མི་རིགས་དཔེ་སྐྲུན་ཁང༌།
